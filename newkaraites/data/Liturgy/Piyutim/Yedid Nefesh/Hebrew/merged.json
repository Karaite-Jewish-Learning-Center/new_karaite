{
    "text": {
        "0": "ידיד נפש אב הרחמן",
        "1": "משוך עבדך אל רצונך",
        "2": "ירוץ עבדך כמו איָל",
        "3": "ישתחוה מול הדרך",
        "4": "כי יערב לו ידידותך",
        "5": "מנופת צוף וכל טעם.<br>",
        "6": "הדור נאה זיו העולם",
        "7": "נפשי חולת אהבתך",
        "8": "אנא אל נא, רפא נא לה",
        "9": "בהראות לה נועם זיוך",
        "10": "אז תתחזק ותתרפא",
        "11": "והיתה לָךְ שפחת עולם.<br>",
        "12": "ותיק יהמו נא רחמיך",
        "13": "וחוס נא על בן אוהבך",
        "14": "כי זה כמה נכסוף נכסף",
        "15": "לראות בתפארת עוזך",
        "16": "אנא אלי מחמד ליבי",
        "17": "חושה נא ואל תתעלם.<br>",
        "18": "הגלה נא ופרוס חביב",
        "19": "עלי את סוכת שלומך",
        "20": "תאיר ארץ מכבודך",
        "21": "נגילה ונשמחה בך",
        "22": "מהר אהוב כי בא מועד",
        "23": "וחנני כימי עולם."
    },
    "meta": "Liturgy",
    "work": "Yedid Nefesh"
}