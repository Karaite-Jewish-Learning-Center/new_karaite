{
    "text": {
        "0": {
            "0": "I stało się trzydziestego roku, miesiąca czwartego, piątego tegoż miesiąca, gdym znajdował się wpośród wygnańców nad rzeką Kebar, że się roztworzyły niebiosa, a ujrzałem zjawiska Boże. ",
            "1": "Piątego tegoż miesiąca, mianowicie roku piątego po uprowadzeniu króla Jojachina. ",
            "2": "Doszło rzeczywiście słowo Wiekuistego Jechezkiela, syna Buzy, kapłana, na ziemi kasdejskiej, nad rzeką Kebar, a objawiła się tam nad nim moc Wiekuistego. ",
            "3": "Widziałem tedy, a oto wicher gwałtowny nadciągał od północy, obłok potężny i ogień skłębiony, a jasność otaczała go dokoła; zaś z pośród niego wyzierało coś, niby widmo błyszczącego złota, - niby z pośród onego ognia. ",
            "4": "Ze środka mianowicie jego, postać czterech istot żywych, a oto wejrzenie ich: postać ludzką miały. ",
            "5": "Cztery oblicza miała każda, cztery też skrzydła każda z nich. ",
            "6": "A nogi ich tworzyły udo proste, stopa zaś nóg ich, niby stopa nogi cielęcej; a lśniły się niby widmo miedzi polerowanej. ",
            "7": "A ręce ludzkie były poniżej skrzydeł ich, po czterech stronach ich. Co do oblicza ich i skrzydeł po czterech onych stronach, -  ",
            "8": "Stykały się każde z sąsiedniém skrzydła ich; nie odwracały się gdy się posuwały; każda w kierunku oblicza swego się posuwały. ",
            "9": "Takim zaś kształt oblicza ich: oblicze człowieka, a oblicze lwa po prawej, a oblicze wołu po lewej onych czterech, a oblicze orła (z tyłu) onych czterech. ",
            "10": "A oblicza i skrzydła ich rozchodziły się ku górze, każda miała po dwa stykające się z sąsiedniem, gdy dwa zakrywały ich ciała. ",
            "11": "A każda w kierunku oblicza swego się posuwały; dokąd duch dążyć zamierzał, tam się posuwały, nie odwracały się gdy się posuwały. ",
            "12": "A kształt onych istot - wejrzenie ich niby zarzewia ogniste, gorejące, niby wejrzenie pochodni. Ten to (ogień) przebiegał między istotami, a otaczała jasność on ogień z ognia zaś szły błyskawice. ",
            "13": "A istoty one przebiegały tam i napowrót na kształt błyskawic. ",
            "14": "I przypatrywałem się onym istotom, a oto po jedném kole u spodu przy onych istotach, po czterech stronach ich przednich. ",
            "15": "Wejrzenie kół i wykończenie ich niby widmo chryzolitu, kształtu zaś jednego były wszystkie cztery, a wejrzenie ich i wykończenie jak gdyby było jedno koło w pośrodku drugiego. ",
            "16": "W kierunku czterech stron swoich w biegu swoim się posuwały; nie odwracały się gdy się posuwały. ",
            "17": "A obwody ich - nadana im była wzniosłość i wspaniałość; te bowiem obwody ich pełne były oczu dokoła u wszystkich czterech. ",
            "18": "A gdy posuwały się one istoty, posuwały się i koła obok nich, a gdy się unosiły one istoty ponad powierzchnię, unosiły się i koła. ",
            "19": "Dokądkolwiek duch posunąć się zamierzał, posuwały się - dokądkolwiek mianowicie duch ów zmierzał - koła też unosiły się zgodnie z niemi; albowiem duch samych istot w onych kołach. ",
            "20": "Gdy te się posuwały, posuwały się i one, a gdy tamte stanęły, stanęły i te, a gdy ponad powierzchnię się unosiły, unosiły się i koła zgodnie z niemi; albowiem duch samych istot w onych kołach. ",
            "21": "Obraz zaś nad głowami onych istot niby sklepienie, niby widmo kryształu wspaniałego, rozpostartego nad głowami ich z wierzchu. ",
            "22": "A pod sklepieniem rozpościerały się skrzydła ich prosto, jedno ku drugiemu; nadto miała każda z nich po dwa, które je zakrywały - mianowicie po dwa, które zakrywały im ich ciała. ",
            "23": "I usłyszałem szum skrzydeł ich, niby szum wód potężnych, niby odgłos Wszechmogącego, gdy się posuwały - odgłos to był zgiełku, niby wrzawa obozowiska; gdy jednak stanęły, opuszczały one skrzydła swoje. ",
            "24": "Wtem rozległ się głos ponad sklepieniem, które nad głowami ich. Gdy stanęły opuściły one skrzydła swoje. ",
            "25": "A ponad sklepieniem, które nad głowami ich, ukazało się coś, niby wejrzenie kamienia szafirowego, niby wizerunek tronu - na wizerunku zaś tronu postać, niby wejrzenie człowieka ponad nim u góry. ",
            "26": "I ujrzałem niby widmo błyszczącego złota, które niby zjawiskiem ognistem otoczone było wewnątrz dokoła. Począwszy od widma bioder jego ku górze, i od widma bioder jego ku dołowi, ujrzałem niby zjawisko ogniste - blask zaś bił dokoła niego. ",
            "27": "Niby widok tęczy, występującej w obłoku w dniu dżdżystym, takim widok onego blasku dokoła. Oto widok obrazu chwały Wiekuistego - a gdym ujrzał, padłem na oblicze swoje i usłyszałem głos, który przemawiał. "
        },
        "1": {
            "0": "I rzekł do mnie: Synu człowieczy, stań na nogi twoje, bo będę mówił z tobą! ",
            "1": "I wstąpił we mnie duch gdy przemówił do mnie, i postawił mnie na nogi moje, i słuchałem Przemawiającego do mnie. ",
            "2": "I rzekł do mnie: Synu człowieczy! posyłam Ja cię do synów Israela, do tych hord buntowniczych, które zbuntowały się przeciw Mnie - tak oni jak ojcowie ich sprzeniewierzyli się Mnie, aż po ten dzień dzisiejszy. ",
            "3": "A synowie to nieugiętego oblicza i krnąbrnego serca - posyłam cię Ja do nich, a oświadczysz im: Tak rzecze Pan, Wiekuisty! ",
            "4": "Oni zaś czyby usłuchali czy poniechali - bo dom to przekory - to jednak uświadomią sobie, że był prorok w pośród nich. ",
            "5": "Ty wszakże, synu człowieczy, nie obawiaj się ich, a mów ich się nie lękaj, jakkolwiek osty i ciernie w pobliżu twojém, a przy niedźwiadkach osiadłeś! Mów ich nie obawiaj się, a przed obliczem ich się nie uginaj, bo dom to przekory. ",
            "6": "I oświadczysz im słowa Moje - czyby usłuchali czy poniechali - bo przekorni są. ",
            "7": "Ty tedy, synu człowieczy, słuchaj co mówię do ciebie! Nie bądź przekornym jak ów dom przekory! Otwórz usta twoje a spożyj to, co ci podaję! ",
            "8": "I spojrzałem, a oto ręka wyciągnięta ku mnie - a oto w niej zwój księgi. ",
            "9": "I rozwinął ją przedemną, a była zapisana ze strony przedniej i odwrotnej, pisane zaś były na niej skargi i utyskiwania i biadania. "
        },
        "2": {
            "0": "I rzekł do mnie: Cokolwiek masz przed sobą pochłaniaj! Spożyj ten zwój, a idź i przemawiaj do domu Israela. ",
            "1": "I tak otworzyłem usta moje, a dał mi ów zwój do spożycia. ",
            "2": "I rzekł do mnie: Synu człowieczy, żywot twój nasyć, a łono twoje napełnij zwojem tym, który ci wręczam. I spożyłem go, a stał się on w ustach moich niby miód tak słodkim. ",
            "3": "I rzekł do mnie: Synu człowieczy, pójdziesz a przyjdziesz do domu Israela, a przemówisz słowami Mojemi do nich. ",
            "4": "Albowiem nie do ludu ciemnej mowy i zajękliwego języka tyś wysłan - lecz do domu Israela. ",
            "5": "Nie do ludów licznych ciemnej mowy i zajękliwego języka, których słów byś nie rozumiał; lecz do nich cię wysłałem, oni rozumieć cię mogą! ",
            "6": "Ale dom Israela nie zechce cię słuchać, bo wzbraniają się słuchać Mnie; albowiem cały dom Israela - nieugiętego czoła i krnąbrnego serca oni. ",
            "7": "Oto uczynię oblicze twoje nieugiętém na wzór ich oblicza, a czoło twoje twardém na wzór ich czoła: ",
            "8": "Jako djament, twardszém niż krzemień, uczynię czoło twoje. Nie obawiaj się ich, a nie zadrżyj przed nimi, bo domem przekory są! ",
            "9": "I rzekł do mnie: Synu człowieczy, wszystkie słowa, któremi przemawiać będę do ciebie, przyjmiesz je do serca twego, a uszyma twemi wysłuchasz je. ",
            "10": "I pójdziesz a przyjdziesz do wygnańców, do synów ludu twego, i będziesz przemawiał do nich, i oświadczysz im: \"Tak rzecze Pan, Wiekuisty!\" Czyby usłuchali czy też poniechali. ",
            "11": "Tedy uniósł mnie duch, i usłyszałem za sobą odgłos łoskotu wielkiego: błogosławiona chwała Wiekuistego z każdego miejsca swego! ",
            "12": "A był to odgłos skrzydeł onych istot, które uderzały jedno o drugie, i łoskot kół przy nich, ów odgłos zgiełku wielkiego -  ",
            "13": "Duch zaś uniósł mnie i uprowadził, i wróciłem rozgoryczony, w oburzeniu ducha mojego, ale moc Wiekuistego spoczęła silnie nademną. ",
            "14": "I wróciłem do wygnańców, do Tel-Abib, osiadłych nad rzeką Kebar, i osiadłem tam gdzie oni przebywali, i przebyłem tam przez siedm dni strętwiały w pośród nich. ",
            "15": "I stało się po upływie siedmiu dni, że doszło mnie słowo Wiekuistego, głosząc: ",
            "16": "Synu człowieczy, stróżem ustanowiłem cię nad domem Israela, abyś usłyszawszy słowo z ust Moich, ich ostrzegał w Mém imieniu. ",
            "17": "Gdy powiem do złoczyńcy: \"śmierć poniesiesz!\" a tybyś nie ostrzegał go i nie napominał, aby odwieść złoczyńcę od drogi jego niecnej, aby go przy życiu zachować, tedy on jako złoczyńca wskutek winy swej zginie, ale krwi jego z ręki twojej poszukiwać będę. ",
            "18": "Gdybyś wszakże ostrzegał złoczyńcę, a ten by nie odwrócił się od niegodziwości swojej, ani od drogi swej niecnej, wtedy on wskutek winy swej zginie, ale tyś duszę swą ocalił. ",
            "19": "A gdyby odwrócił się sprawiedliwy od sprawiedliwości swojej a pełnił bezprawie, a położyłbym następnie zawadę przed nim, tak aby zginął, - jeżelibyś go wtedy nie ostrzegał, wskutek winy swojej zginie on, a nie będą wspominane cnoty, które pełnił; wszakże krwi jego z ręki twojej poszukiwać będę. ",
            "20": "Gdybyś jednak go ostrzegał - owego sprawiedliwego - aby nie grzeszył sprawiedliwy, a on nie zgrzeszy, wtedy zaprawdę żyć będzie, ponieważ zważał na przestrogę - a tyś duszę twą ocalił. ",
            "21": "I tknęła mnie tam moc Wiekuistego i rzekł do mnie: Wstaniesz i wyjdziesz do doliny, a tam pomówię z tobą. ",
            "22": "I wstałem i wyszedłem do doliny, a oto unosiła się tam chwała Wiekuistego na wzór onej chwały, którąm był ujrzał nad rzeką Kebar i padłem na oblicze moje. ",
            "23": "Tedy wstąpił we mnie duch i podźwignął mnie na nogi moje, i przemówił do mnie, i rzekł do mnie: Wejdziesz i zamkniesz się we wnętrzu domu twojego. ",
            "24": "Ty zaś synu człowieczy, oto nałożyli na ciebie więzy i związali cię niemi, abyś nie wychodził między nich. ",
            "25": "Język też twój przypoję do podniebienia twojego, abyś oniemiał, a nie był im mężem karcącym; albowiem domem przekory są. ",
            "26": "Wszakże gdy mówić z tobą będę, otworzę usta twoje, a wtedy oświadczysz im: \"Tak rzecze Pan, Wiekuisty!\" - Ktoby usłuchał niech słucha, a ktoby poniechał niechaj poniecha, albowiem domem przekory są. "
        },
        "3": {
            "0": "Ty zaś, synu człowieczy, weźmiesz sobie taflę ceglaną, a położywszy ją przed sobą, wyrysujesz na niej miasto, Jerozolimę. ",
            "1": "I otoczysz je narzędziem oblężniczem, i zbudujesz przeciw niemu wieże, i usypiesz przeciw niemu wały, i rozłożysz przeciw niemu obozowiska, i ustawisz przeciw niemu tarany dokoła. ",
            "2": "Poczem weźmiesz sobie płytę żelazną, a ustawisz ją niby mur żelazny między sobą a między miastem, i zwrócisz oblicze swoje ku niemu, jak gdyby było w stanie oblężenia, a tyś je oblegał - znak to dla domu Israela! ",
            "3": "Ty tedy układź się na lewy bok twój i włóż nań winę domu Israela; wedle liczby dni, które przeleżysz na nim, dźwigać będziesz winę ich. ",
            "4": "Ja zaś zamienię ci lata winy ich na liczbę dni, - na dni trzysta dziewięćdziesiąt, - przez które dźwigać będziesz winę domu Israela. ",
            "5": "A gdy te spełnisz, ułożysz się na bok twój prawy powtórnie, a będziesz dźwigał winę domu Judy przez czterdzieści dni, po dzień za rok oznaczyłem ci. ",
            "6": "A ku oblężonej Jerozolimie obróć oblicze twoje, mając rękę obnażoną, i tak zwiastuj przeciw niej. ",
            "7": "A oto kładę na cię więzy, abyś się nie odwracał z boku na bok, póki nie spełnisz dni twego oblężenia. ",
            "8": "Przeto nabierz sobie pszenicy i jęczmienia, i grochu i soczewicy, i prosa i orkiszu, a włóż to do jednego naczynia, i przygotuj sobie z tego chleb; wedle liczby dni przez które przeleżysz na boku twoim, przez trzysta dziewięćdziesiąt dni pożywać go będziesz. ",
            "9": "Pokarm zaś twój, który pożywać będziesz, spożyjesz podług wagi czterdziestu szekli na dzień; od czasu do czasu pożywać go możesz. ",
            "10": "I wodę też pod miarą pić będziesz, szóstą część hinu; od czasu do czasu pić ją możesz. ",
            "11": "A w postaci ołatka jęczmiennego ci to pożywać; na nawozie zaś z wydzielin ludzkich upieczesz to w oczach ich. ",
            "12": "I rzekł Wiekuisty: W ten sposób pożywać synom Israela chleb swój nieczysty między narodami, dokąd zapędzę ich! ",
            "13": "I rzekłem: Biada, Panie Wiekuisty! oto dusza moja nie skaziła się nigdy, a padliny i poszarpanego nie jadałem od młodości mojej aż dotąd, a nie weszło w usta moje mięso plugawe. ",
            "14": "Tedy rzekł do mnie: Oto zezwalam ci na mierzwę z rogacizny zamiast nawozu ludzkiego, abyś przygotował chleb twój na niej. ",
            "15": "I rzekł do mnie: Synu człowieczy! Oto złamię podporę chleba w Jerozolimie, aby jadali chleb podług wagi i w trwodze, a wodę pod miarą i w strętwieniu pili. ",
            "16": "Aby zbrakło im chleba i wody, a strętwieli jeden jak drugi, i zamilkli w winie swojej. "
        },
        "4": {
            "0": "Ty zaś, synu człowieczy, weźmiesz sobie miecz ostry, - jako brzytwę balwierską weźmiesz go sobie, - i pociągniesz nim po włosach głowy i brody swojej; poczem weźmiesz sobie szalki do ważenia i rozdzielisz je. ",
            "1": "Trzecią część spalisz w ogniu, we wnętrzu miasta, gdy skończą się dni oblężenia; a trzecią część weźmiesz i rozetniesz mieczem dokoła niego, a trzecią część rozrzucisz z wiatrem, bo miecz obnażę za nimi! ",
            "2": "I weźmiesz z nich drobną liczbę i zawiniesz je w krajach szaty twojej. ",
            "3": "A z tych weźmiesz znowu i wrzucisz je w środek ognia, i spalisz je w ogniu. Ztąd wyjdzie ogień na cały dom Israela. ",
            "4": "Tak rzecze Pan Wiekuisty: Ta Jerozolima, w pośród narodów osadziłem ją, a naokoło niej ziemie. ",
            "5": "Ale oparła się prawom Moim niecniej niż narody, a ustawom Moim bardziej niż ziemie wokoło niej; albowiem prawa Moje porzucili, a ustawy Moje - nie postępowali wedle nich. ",
            "6": "Przeto rzecze tak Pan, Wiekuisty: Iżeście szaleli bardziej niż narody, które wokoło was, wedle ustaw Moich nie postępowali, a praw Moich nie spełniali, i praw nawet narodów, które wokoło was, nie spełniali. -  ",
            "7": "Przeto rzecze tak Pan, Wiekuisty: Oto i Ja przeciw tobie i spełnię sądy w pośród ciebie przed oczyma narodów. ",
            "8": "I uczynię na tobie czegom nie uczynił i czego podobnego nie uczynię więcej, z powodu wszystkich ohyd twoich. ",
            "9": "Przeto pożerać będą ojcowie dzieci w pośród ciebie a dzieci pożerać ojców swoich, i spełnię sądy na tobie, i rozproszę cały szczątek twój na wszystkie wiatry. ",
            "10": "Przeto żyw Ja, rzecze Pan Wiekuisty, ponieważ skaziłeś świątynię Moję przez wszystkie obmierzłości i wszystkie ohydy twoje, przeto i ja się usunę, a nie oszczędzi oko Moje, a nie będę i Ja się litował. ",
            "11": "Trzecia część z ciebie zarazą pomrze, i głodem wyginie w pośrodku twoim, a trzecia część padnie od miecza wokoło ciebie, a trzecią część rozproszę na wszystkie wiatry, a miecz obnażę za nimi. ",
            "12": "I tak wyszumi gniew Mój i uciszę rozjątrzenie Moje na nich, i ochłonę, i poznają, żem Ja Wiekuisty to wyrzekł w żarliwości Mojej, gdy spełnię całe rozjątrzenie Moje nad nimi. ",
            "13": "I podam cię na spustoszenie i pohańbienie między narodami, które dokoła ciebie, przed oczyma każdego przechodnia. ",
            "14": "I tak pójdziesz na hańbę i pośmiewisko, na przestrogę i zgrozę narodom, które dokoła ciebie, gdy spełnię nad tobą sądy w gniewie i rozjątrzeniu i plagach okrutnych - Ja Wiekuisty to rzekłem. -  ",
            "15": "Gdy wypuszczę srogie strzały głodu na nich, aby zagubą się stały, a które wypuszczę, aby zagubić was; i głód coraz na nowo spotęguję nad wami, i złamię wam podporę chleba, ",
            "16": "I poszlę na was głód i bestje dzikie, które cię osierocą, i mór i krew przejdą przez ciebie, a miecz sprowadzę na cię - Ja Wiekuisty to wyrzekłem! "
        },
        "5": {
            "0": "I doszło mnie słowo Wiekuistego, głosząc: ",
            "1": "Synu człowieczy, zwrócisz oblicze swoje przeciw górom Israela, i zaprorokujesz przeciw nim, ",
            "2": "A oświadczysz: Góry Israela, słuchajcie słowa Pana Wiekuistego! Tak rzecze Pan Wiekuisty do gór i pagórków, do źródeł i dolin: Oto przywiodę na was miecz i zniosę wyżyny wasze. ",
            "3": "I opustoszeją ofiarnice wasze, i skruszone będą wasze posągi słońca i powalę poległych waszych w obliczu bałwanów waszych. ",
            "4": "I rzucę trupy synów Israela przed bałwany ich, i rozmiotę kości wasze dokoła ofiarnic waszych. ",
            "5": "We wszystkich osiadłościach waszych będą miasta zburzone, a wyżyny opustoszone, tak żeby doszczętnie zburzone i spustoszone zostały ofiarnice wasze, a pokruszone i poniszczone bałwany wasze, a ścięte wasze posągi słońca, a zgładzone wasze wytwory. ",
            "6": "I padną polegli w pośród was, abyście poznali, żem Ja Wiekuisty. ",
            "7": "Wszakże zachowam szczątki, tak że zostaną wam ocaleni od miecza między narodami, gdy rozproszeni będziecie po ziemiach. ",
            "8": "I wspomną ocaleni wasi na Mnie między narodami, dokąd uprowadzeni zostali, jakom bolał z powodu serca ich wszetecznego, które odstąpiło odemnie, i z powodu oczu ich, które się ubiegały za bałwanami swoimi, i omierzną sami sobie dla niegodziwości, jakie spełnili, dla wszystkich ohyd swoich. ",
            "9": "A wtedy poznają, że Ja Wiekuisty, nie napróżno groziłem, iż im to zło uczynię. ",
            "10": "Tak rzecze Pan, Wiekuisty: Klaśnij dłonią, a tupnij nogą twoją, i wołaj biada! na wszystkie te ohydy niecne domu Israela, bo od miecza, od głodu i od moru legną. ",
            "11": "Kto w oddali od moru zginie, a kto w pobliżu od miecza legnie, a kto pozostał i w oblężeniu jest, od głodu pomrze; i tak spełnię rozjątrzenie Moje nad nimi. ",
            "12": "Tedy poznacie, żem Ja Wiekuisty, gdy legną pobici ich w pośród bałwanów ich, dokoła ofiarnic ich, na każdym pagórku wysokim, na wszystkich wierzchołkach gór, i pod każdem drzewem zieloném, i pod każdym dębem rozłożystym, gdziekolwiek roztaczali woń wdzięczną wszystkim bałwanom swoim. ",
            "13": "I wyciągnę rękę Moję przeciw nim, i obrócę ziemię w pustkowie i zgrozę od stepu aż do Dybli, we wszystkich osiadłościach ich; a wtedy poznają, żem Ja Wiekuisty. "
        },
        "6": {
            "0": "I doszło mnie słowo Wiekuistego, głosząc: ",
            "1": "Ty zaś, synu człowieczy, tak rzecze Pan Wiekuisty do ziemi Israela: Kres! kres nadszedł na cztery krańce tej ziemi. ",
            "2": "Już teraz nadszedł kres na ciebie, i puszczę gniew Mój na ciebie, a będę cię sądził wedle dróg twoich, i zwalę na cię wszystkie obmierzłości twoje. ",
            "3": "A nie użali się oko Moje i nie ulituję się, lecz postępki twoje zwalę na cię, a obmierzłości twoje będą w pośrodku twoim; i poznacie, żem Ja Wiekuisty. ",
            "4": "Tak rzecze Pan Wiekuisty: Klęska za klęską - oto nadchodzi! ",
            "5": "Kres nadchodzi, nadchodzi kres! rozbudził się przeciw tobie, oto nadszedł! ",
            "6": "Nadeszła jutrzenka na cię mieszkańcu ziemi! Nadeszła pora, blizkim dzień! Zgiełk, ale nie okrzyki to z gór. ",
            "7": "Teraz, rychło już wyleję gniew Mój na ciebie, i spełnię rozjątrzenie Moje nad tobą, a osądzę według dróg twoich, i zwalę na cię wszystkie obmierzłości twoje. ",
            "8": "A nie użali się oko Moje i nie ulituję się; lecz według postępków twoich zwalę na cię, a obmierzłości twoje będą w pośrodku twoim; a poznacie, że to Ja Wiekuisty uderzam. ",
            "9": "Oto ten dzień, oto nadszedł! Wzeszła jutrzenka, wyrosła rózga, zakwitła zuchwałość! ",
            "10": "Przemoc wyrosła w rózgę niegodziwości; nic nie ostoi się z nich; nic z ich tłumu, nic z ich ciżby, i żadnego współubolewania z nimi! ",
            "11": "Nadeszła pora, przybliża się dzień: Nabywca niechaj się nie cieszy, a sprzedawca niechaj się nie smuci, albowiem zapalczywość na wszystek jej tłum. ",
            "12": "Albowiem sprzedawca do sprzedanego nie wróci, choćby jeszcze przy życiu została dusza jego, bo wieszczba przeciw całemu jej tłumowi cofniętą nie będzie, a nikt w winie swojej żywota swego nie udzierży. ",
            "13": "Uderzą w trąby i przygotują wszystko, nie wyruszy jednak nikt na wojnę, albowiem zapalczywość Moja na wszystek jej tłum. ",
            "14": "Miecz z zewnątrz, a mór i głód z wewnątrz, - kto na polu od miecza zginie, a kto w mieście, głód i mór go pożre. ",
            "15": "A gdy uciekną niedobitki ich, to tułać się będą po górach, jako gołębie w parowach, które wespół gruchają - każdy w winie swojej. ",
            "16": "Wszystkie ręce opadną, a wszystkie kolana rozpłyną się na wodę. ",
            "17": "I obloką się w wory i ogarnie ich przerażenie, a na każdem obliczu hańba, a na wszystkich ich głowach pleszywość. ",
            "18": "Srebro swoje po ulicach rozrzucą, a złoto ich niby zakała im będzie: ani srebro ich ani złoto nie zdoła ich ocalić w dzień rozjątrzenia Wiekuistego; duszy swej tem nie nasycą, a wnętrzności swych nie napełnią, albowiem podnietą do winy ich ono było. ",
            "19": "A okazałe klejnoty z tego - dla pychy je wkładano, obrazy też ich obmierzłe i ohydy ich wyrabiano z tego; przeto obróciłem to im w zakałę. ",
            "20": "I wydam to w ręce cudzoziemców na grabież i najniegodziwszym ziemi na łup, aby je znieważyli. ",
            "21": "I odwrócę oblicze Moje od nich; i tak znieważą skarbiec Mój, a wtargnąwszy doń rozbójnicy, znieważą go. ",
            "22": "Szykuj kajdany; gdyż ziemia pełna sądów krwawych, a miasto pełne bezprawia. ",
            "23": "I sprowadzę najniecniejsze z plemion, aby zawładnęły domami ich, i położę koniec pysze potężnych, a znieważone będą świątnice ich. ",
            "24": "Zniszczenie nadchodzi, a szukać będą pokoju, ale go nie będzie. ",
            "25": "Klęska po klęsce przypadnie, a wieść za wieścią się rozniesie; i zażądają widzenia od proroka, ale nauka zaginie od kapłana a rada od starszyzny. ",
            "26": "Król w rozpacz popadnie, a książę oblecze się w zgrozę, a ręce pospolitego ludu drżeć będą; wedle dróg ich postąpię z nimi, a wedle ich sądów osądzę ich, a poznają, żem Ja Wiekuisty. "
        },
        "7": {
            "0": "I stało się roku szóstego, szóstego miesiąca, piątego dnia tegoż miesiąca, gdym bawił w domu swoim, a starsi judzcy siedzieli przedemną, opadła mnie wtedy moc Pana Wiekuistego. ",
            "1": "I spojrzałem, a oto postać niby zjawisko ogniste - od widoku jej bioder ku dołowi jako ogień, a od bioder jej ku górze jako zjawisko świetlane, jako widmo złota błyszczącego. ",
            "2": "I wyciągnęła podobiznę ręki i pochwyciła mnie za kędziory głowy mojej, i uniósł mnie duch między ziemią a niebem i przywiódł mnie do Jerozolimy w widzeniach Bożych, do wejścia bramy wewnętrznej, zwróconej ku północy, gdzie pomieszczenie obrazu jątrzącego, który jątrzył. ",
            "3": "A oto była tam chwała Boga israelskiego podobna do zjawiska, którem ujrzał w dolinie. ",
            "4": "I rzekł do mnie: Synu człowieczy, podnieśże oczy twoje w stronę północy! I podniosłem oczy moje w stronę północy, a oto ze strony północnej bramy ołtarza, stał ów obraz jątrzący u samego wejścia. ",
            "5": "I rzekł do mnie: Synu człowieczy, czy widzisz co oni czynią? Obmierzłości wielkie to są, które dom Israela tu spełnia, abym się oddalił od świątyni Mojej; wszakże ujrzysz obmierzłości jeszcze większe! ",
            "6": "Tedy przywiódł mnie do bramy dworca, i spojrzałem, a oto był otwór w murze. ",
            "7": "I rzekł do mnie: Synu człowieczy, przeciśnij się też przez ten mur! I przecisnąłem się przez mur, a oto drzwi. ",
            "8": "I rzekł do mnie: Wnijdź i zobacz obmierzłości niecne, które tu spełniają! ",
            "9": "I wszedłem i spojrzałem, a oto różnorodne wizerunki płazów i czworonożnych ohydnych, i wszelakie bałwany synów Israela wyryte na murze wszędzie wokoło! ",
            "10": "Siedmdziesięciu zaś mężów ze starszyzny domu Israela z Jaazanją synem Szafana, znajdującym się w pośród nich, stali przed niemi, trzymając każdy kadzielnicę w ręce swej, tak że gęsty obłok kadzidła się wznosił. ",
            "11": "I rzekł do mnie: Czyś widział, synu człowieczy, co starsi domu Israela czynią w mroku, każdy w malowanych komnatach swoich? Powiadają bowiem: Wiekuisty nie widzi nas, opuścił Wiekuisty tę ziemię! ",
            "12": "Poczem rzekł do mnie: Dalsze jeszcze zobaczysz obmierzłości wielkie, jakie ci spełniają! ",
            "13": "I przywiódł mnie do wrót bramy domu Wiekuistego, która ku północy, a oto siedziały tam one kobiety opłakując Tammuza. ",
            "14": "I rzekł do mnie: Czy widziałeś, synu człowieczy? Ale dalsze jeszcze zobaczysz obmierzłości, większe niż te. ",
            "15": "I przywiódł mnie do dworca domu Wiekuistego wewnętrznego; a oto u wrót przybytku Wiekuistego, między przysionkiem a ołtarzem, około dwudziestu pięciu mężów; tyłem odwróceni byli ku przybytkowi Wiekuistego, a twarzą ku wschodowi, a korzyli się w stronę wschodu przed słońcem. ",
            "16": "I rzekł do mnie: Czy widziałeś, synu człowieczy? Izali zbyt błahem synom Judy czynić takie obmierzłości, jakie tu czynią, że napełniają ziemię bezprawiem, a jeszcze bardziej Mnie drażnią: Oto teraz przykładają gałązkę do nosów swoich! ",
            "17": "To też i Ja w rozjątrzeniu postąpię, nie użali się oko Moje, ani ulituję się; a choćby wołali do uszu Moich głosem wielkim, nie wysłucham ich. "
        },
        "8": {
            "0": "Poczem zawołał w uszy moje głosem doniosłym, i rzekł: Przystąpcie siepacze miasta, a każdy z narzędziem zniszczenia w ręku! ",
            "1": "A oto sześciu mężów nadeszło drogą od bramy wyższej, zwróconej ku północy, a każdy z narzędziem burzenia w ręce swojej; mąż zaś jeden był w pośród nich przyodziany w szatę lnianą z narządem pisarskim u bioder swoich. I przyszli i stanęli u ołtarza miedzianego. ",
            "2": "Chwała zaś Boga israelskiego uniosła się z Cherubina, nad którym była, ku progowi przybytku. I zawołał na onego męża przyodzianego w szatę lnianą, mającego u bioder swoich narząd pisarski. ",
            "3": "I rzekł Wiekuisty do niego: Przejdziesz po wnętrzu miasta, po wnętrzu Jerozolimy i nakreślisz znak na czołach ludzi, którzy utyskują i ubolewają nad wszystkiemi obmierzłościami spełnianemi w pośród niej. ",
            "4": "Do innych zaś rzekł w uszach moich: Przejdźcie po mieście za nim a zabijajcie! Niechaj się nie użali oko wasze, a nie litujcie się! ",
            "5": "Starców, młodzieńców i dziewice i dzieci i niewiasty wybijajcie do szczętu; do żadnego wszakże człowieka, na którymby był znak nie przystępujcie; od świątyni zaś Mojej poczniecie! I tak poczęli od owych mężów starszych, którzy stali przed przybytkiem. ",
            "6": "I rzekł do nich: Zanieczyśćcie przybytek, a napełnijcie dworce zabitymi! Wyruszcie! I tak wyruszyli i zabijali po mieście. ",
            "7": "I stało się, gdy tak zabijali, a jam pozostał, że upadłem na oblicze moje i zawołałem, i rzekłem: Ach, Panie Wiekuisty! izali chcesz wytępić cały szczątek Israela, wylewając gniew Twój na Jerozolimę? ",
            "8": "On wszakże rzekł do mnie: Wina domu Israela i Judy wielka niezmiernie, a napełniona ta ziemia krwią, a miasto przepełnione bezprawiem; bo rzekli: opuścił Wiekuisty tę ziemię, a Wiekuisty nie widzi. ",
            "9": "Przeto i Ja - nie użali się oko Moje, ani ulituję się, postępki ich na głowę ich zwrócę! ",
            "10": "A oto on mąż przyodziany w szatę lnianą, z narządem pisarskim u bioder zdał sprawę, mówiąc: spełniłem jakoś mi przykazał. "
        },
        "9": {
            "0": "I spojrzałem a oto na sklepieniu, które nad głowami Cherubów, niby kamień szafirowy, niby wejrzenie wizerunku tronu, ukazującego się nad nimi. ",
            "1": "I przemówił do onego męża, przyodzianego w szatę lnianą, i rzekł: Wnijdź między koła pod Cheruby, a napełnij garście twoje zarzewiem ognistem z pośród Cherubów i rozrzuć nad miastem. I wszedł przed oczyma mojemi. ",
            "2": "Cherubi zaś stali po prawej stronie przybytku, gdy wchodził tam ów mąż, podczas gdy obłok napełniał dworzec wewnętrzny. ",
            "3": "Wtedy podniosła się chwała Wiekuistego z Cheruba ku progowi przybytku, i napełnił się przybytek obłokiem, a dworzec napełniony był blaskiem chwały Wiekuistego. ",
            "4": "Szum zaś skrzydeł Cherubów rozlegał się aż do dworca zewnętrznego, jako głos Boga Wszechmocnego gdy przemawia. ",
            "5": "Gdy tedy rozkazał onemu mężowi, przyodzianemu w szatę lnianą, mówiąc: \"Nabierz ognia z pośród kół, z pośrodka Cherubów\", przystąpił on i stanął podle jednego z kół. ",
            "6": "I wyciągnął jeden z Cherubów rękę swą pomiędzy Cherubów do onego ognia, który był w pośrodku Cherubów, a wziąwszy zeń, podał w garść onego przyodzianego w szatę lnianą, który go zabrał i wyszedł. ",
            "7": "Ukazał się wtedy u Cherubów obraz ręki ludzkiej pod skrzydłami ich. ",
            "8": "I spojrzałem, a oto cztery koła podle Cherubów, po jedném kole przy każdym z Cherubów, i znowu po jedném kole przy każdym z Cherubów, wejrzenie zaś kół niby widmo chryzolitu. ",
            "9": "A co do wejrzenia ich - kształt jednego miały wszystkie cztery, jak gdyby było jedno koło w pośrodku drugiego. ",
            "10": "Gdy się posuwały, w kierunku czterech stron swoich posuwały się, gdy się posuwały; do tego miejsca, do którego przednie się posuwało, tam zdążały za niém, nie odwracały się w biegu swoim. ",
            "11": "Całe zaś ciało ich, i grzbiety ich, i ręce ich, i skrzydła ich i koła były pełne oczu zewsząd, u wszystkich czterech kół ich. ",
            "12": "Koła zaś, - nazwano je wirem w uszach moich. ",
            "13": "A cztery oblicza miała każda; oblicza pierwsze było obliczem owego Cheruba, a oblicze drugie, obliczem człowieka, a trzecie obliczem lwa, a czwarte obliczem orła. ",
            "14": "I unieśli się Cherubi - były to one istoty, które widziałem nad rzeką Kebar. ",
            "15": "A gdy posuwali się Cherubi, posuwały się i koła podle nich, a gdy podnosili Cherubi skrzydła swoje, aby wzbić się od ziemi, nie odwracały się też i koła od boku ich. ",
            "16": "Gdy tamci stanęli, stanęły i te, a gdy tamci się unosili, unosiły się i te z nimi; albowiem duch samych istot był w onych kołach. ",
            "17": "I ustąpiła chwała Wiekuistego od progu przybytku i stanęła nad Cherubami. ",
            "18": "Wtedy podnieśli Cherubi skrzydła swoje i wzbili się od ziemi w oczach moich, ponieważ odeszli, a koła równomiernie z nimi; i stanęli u wrót bramy wschodniej przybytku Wiekuistego, a chwała Boga israelskiego nad nimi u góry. ",
            "19": "Oto te same istoty, które widziałem u stóp Boga israelskiego nad rzeką Kebar, i zmiarkowałem, że to Cherubi byli. ",
            "20": "Po cztery oblicza miał każdy z nich, i po cztery skrzydła każdy z nich, a nakształt rąk ludzkich pod skrzydłami ich. ",
            "21": "A kształt oblicza ich - były to właśnie owe oblicza, które widziałem nad rzeką Kebar - ich wejrzenie i one same. Każdy w kierunku oblicza swego zdążali. "
        },
        "10": {
            "0": "I uniósł mnie duch, i przywiódł mnie do bramy wschodniej przybytku Wiekuistego, zwróconej ku wschodowi. A oto u wejścia tej bramy było dwudziestu i pięciu mężów; widziałem zaś w pośród nich Jaazanję, syna Azura, i Pelatję, syna Benaji, naczelników ludu. ",
            "1": "Tedy rzekł do mnie: Synu człowieczy, oto mężowie, którzy knują zło, a układają plany niegodziwe w mieście tém. ",
            "2": "Którzy powiadają: Nie tak rychło przyjdzie domy budować! Ono kotłem, a my mięsem! ",
            "3": "Przeto prorokuj przeciw nim, prorokuj, synu człowieczy! ",
            "4": "I przypadł na mnie duch Wiekuistego, i rzekł do mnie: Oświadcz, tak rzecze Wiekuisty: Takeście myśleli wy z domu Israela, albowiem mrzonki ducha waszego Ja je wszak znam. ",
            "5": "Mnożyliście mordowanych waszych w tém mieście a napełniliście ulice zabitymi. ",
            "6": "Przeto rzecze tak Pan Wiekuisty: Zamordowani wasi, którychście pokładli w mieście tém - ci są mięsem, gdy ono kotłem; was jednak wyprowadzą z jego wnętrza. ",
            "7": "Miecza się obawiacie, ale miecz przywiodę na was, rzecze Pan Wiekuisty. ",
            "8": "I wywiodę was z jego wnętrza, i podam was w moc cudzoziemców, i spełnię nad wami sądy. ",
            "9": "Od miecza legniecie; na granicy israelskiej osądzę was, abyście poznali, żem Ja Wiekuisty. ",
            "10": "Nie pozostanie ono wam kotłem, ani dotrwacie we wnętrzu jego jako mięso: na granicy israelskiej osądzę was. ",
            "11": "A wtedy poznacie, żem Ja Wiekuisty, przeto żeście wedle ustaw Moich nie postępowali, a praw Moich nie spełniali, lecz wedle zwyczaju narodów, które wokoło was, czynili. ",
            "12": "I stało się podczas gdym tak prorokował, że zmarł Pelatjahu, syn Benaji; i padłem na oblicze moje, i zawołałem głosem wielkim, i rzekłem: Biada, Panie Wiekuisty, czyżbyś zgładzić chciał szczątek Israela? ",
            "13": "I doszło mnie słowo Wiekuistego, głosząc: ",
            "14": "Synu człowieczy! Bracia twoi, twoi bracia, ludzie powinowactwa twojego, i cały dom Israela, wszyscy o których mieszkańcy Jerozolimy powiadają: usuńcie się od Wiekuistego, nam dana ta ziemia w posiadanie -  ",
            "15": "Przeto oświadczysz: Tak rzecze Pan Wiekuisty: Jeżelim ich wydalił między narody, a rozproszył po ziemiach, a był im drobną tylko świątynią w ziemiach, do których zaszli; ",
            "16": "Przeto oświadczysz: Tak rzecze Pan Wiekuisty: Zgromadzę was z pośród narodów, a zbiorę was z ziem po którychście rozproszeni, i oddam wam ziemię Israela. ",
            "17": "I wnijdą tam, i usuną wszystkie ohydy jej i wszystkie jej obmierzłości z niej. ",
            "18": "I dam im jedno serce, a ducha nowego złożę we wnętrzu waszém, i usunę serce kamienne z ciała ich, a dam im serce żywe. ",
            "19": "Aby wedle ustaw Moich postępowali, a praw Moich, przestrzegali i spełniali je; i tak będą mi narodem, a Ja będę Bogiem ich. ",
            "20": "Których serce zaś za upodobaniem ohyd i obmierzłości swych podąża, tych postępki obrócę na głowę ich rzecze Pan Wiekuisty. ",
            "21": "Wtedy podnieśli Cherubi skrzydła swoje, a koła równomiernie z nimi, a chwała Boga Israela nad nimi, u góry. ",
            "22": "I uniosła się chwała Wiekuistego z ponad obrębu miasta, i stanęła na górze, po wschodniej stronie miasta. ",
            "23": "Duch zaś podniósł mnie, i przywiódł mnie do ziemi chaldejskiej do wygnańców, w widzeniu, przez ducha Bożego. I ustąpiło odemnie zjawisko, którem widział. ",
            "24": "I wygłosiłem wygnańcom wszystkie słowa Wiekuistego, które objawił mi. "
        },
        "11": {
            "0": "I doszło mnie słowo Wiekuistego, głosząc: ",
            "1": "Synu człowieczy, w pośród domu przekory przebywasz, którzy oczy mają, aby widzieli, a jednak nie widzą, uszy mają, aby słyszeli, a nie słyszą, bo domem przekory są. ",
            "2": "Ty tedy, synu człowieczy, spraw sobie przybory pielgrzymie, a wywędruj za dnia przed oczyma ich; wywędrujesz mianowicie z miejsca twego na miejsce inne przed oczyma ich; czy też to zobaczą - gdyż domem przekory są! ",
            "3": "Wyniesiesz zaś przybory swoje jako przybory pielgrzymie, za dnia, przed oczyma ich, a sam wyjdziesz wieczorem w oczach ich, jako zazwyczaj wychodzą wygnańcy. ",
            "4": "Przed oczyma ich przebijesz sobie mur, a tędy wyniesiesz je. ",
            "5": "Przed oczyma ich podźwigniesz je na ramię, w ciemności wyniesiesz je, oblicze zaś twoje zasłonisz, abyś nie widział kraju; albowiem wróżbą ustanowiłem cię dla domu Israela! ",
            "6": "I uczyniłem tak jak mi rozkazano; przybory moje wyniosłem jako przybory pielgrzymie za dnia, a wieczorem przebiłem sobie mur siłą; w ciemności wyniosłem je, na ramię podźwignąłem przed oczyma ich. ",
            "7": "I doszło mnie słowo Wiekuistego nad ranem, głosząc: ",
            "8": "Synu człowieczy! Izali nie rzekli do ciebie, ci z domu Israela, tego domu przekory: Co tu czynisz? ",
            "9": "Powiedz im: Tak rzecze Pan Wiekuisty: Księcia, który w Jerozolimie oznacza to brzemię i wszystkich z domu Israela, co wpośród nich. ",
            "10": "Powiedz: Jestem wróżbą dla was; jakom ja uczynił, tak uczynią im; na wygnanie, w niewolę pójdą. ",
            "11": "A książę, który w pośród nich, na ramieniu dźwigać będzie, w ciemności, gdy wyjdzie; mur przebiją, aby przezeń przenieść; oblicze swe zasłoni, ponieważ nie ujrzeć mu naocznie kraju. ",
            "12": "I rozciągnę nad nim sieć Moję, i pojmany będzie w sidłach Moich, i przywiodę go do Babelu, do ziemi chaldejskiej; wszakże nie ujrzy jej, i tam umrze. ",
            "13": "I wszystkich, którzy w otoczeniu jego, obronę jego, i wszystkie lotne jego hufce rozproszę na wsze wiatry, a miecz obudzę za nimi. ",
            "14": "I poznają, żem Ja Wiekuisty, gdy rozproszę ich między narody, a rozmiotę po ziemiach. ",
            "15": "I zostawię z nich nieliczną tylko garstkę po mieczu, i po głodzie i po morze, aby opowiadali o wszystkich obmierzłościach swoich między narody, do których przyjdą, a poznali, żem Ja Wiekuisty. ",
            "16": "I doszło mnie słowo Wiekuistego, głosząc: ",
            "17": "Synu człowieczy, chleb twój z drżeniem pożywaj, a wodę twą w trwodze i strapieniu pij. ",
            "18": "I oświadczysz ludowi tej ziemi: Tak rzecze Pan Wiekuisty o mieszkańcach Jerozolimy w kraju israelskim: Chleb swój w strapieniu pożywać, a wodę swą w przerażeniu pić będą, aby opustoszała ziemia ich z dostatków swoich, dla bezprawia wszystkich zamieszkałych w niej. ",
            "19": "I miasta teraz zaludnione spustoszone będą, a kraj w step się obróci, i poznacie, żem Ja Wiekuisty! ",
            "20": "I doszło mnie słowo Wiekuistego, głosząc: ",
            "21": "Synu człowieczy, cóż to za przysłowie u was na ziemi israelskiej, że się mówi: \"przedłużają się dni, a nikłém się okazuje każde widzenie?\" ",
            "22": "Przeto oświadcz im: Tak rzecze Pan Wiekuisty: Usunę to przysłowie, a nie będą go powtarzali nadal w Israelu! lecz tak oświadcz im: \"Zbliżają się dni, i słowo każdego widzenia!\" ",
            "23": "Albowiem nie będzie już żadnego widzenia błahego i wróżby bałamutnej w pośród domu Israela. ",
            "24": "Albowiem Ja Wiekuisty będę mówił, - jakiekolwiek wypowiem słowo ono się spełni, - nie omieszka więcej. Bo za dni waszych, domu przekory, wypowiem słowo, i spełnię je! rzecze Pan Wiekuisty. ",
            "25": "I doszło mnie słowo Wiekuistego, głosząc: ",
            "26": "Synu człowieczy, oto dom Israela mniema: \"Widzenie, które ten widzi odwlecze się na mnogie dni, a o dalekich czasach on prorokuje\". ",
            "27": "Przeto oświadcz im: Tak rzecze Pan Wiekuisty: Nie odwlecze się już żadne ze słów Moich. Jakiekolwiek wypowiem słowo - spełni się! rzecze Pan Wiekuisty. "
        },
        "12": {
            "0": "I doszło mnie słowo Wiekuistego, głosząc: ",
            "1": "Synu człowieczy: Zwiastuj przeciw prorokom Israela, co to prorokują, a oświadcz tym prorokującym z własnego serca: słuchajcie słowa Wiekuistego! ",
            "2": "Tak rzecze Pan Wiekuisty: Biada tym prorokom nikczemnym, którzy idą za własnym duchem swoim, i za tem czego w istocie nie widzieli! ",
            "3": "Niby szakale śród ruin są prorocy twoi, Israelu! ",
            "4": "Nie stanęliście u wyłomów, aniście naprawili muru około domu Israela, aby się mógł ostać w boju, w dzień Wiekuistego. ",
            "5": "Widzieli marność i wróżbę kłamliwą, ci którzy głosili: \"orzeczenie Wiekuistego!\" gdy przecież Wiekuisty ich nie posłał, a którzy czekali jeszcze na spełnienie się słowa! ",
            "6": "Alboście nie widzenie marne widzieli i wróżbę kłamliwą wypowiadali, a jednak głosili: \"orzeczenie Wiekuistego\", gdym Ja nie mówił? ",
            "7": "Przeto rzecze tak Pan Wiekuisty: Dla tego, żeście głosili marność, a widzieli kłamstwo, dla tego oto Ja przeciw wam! rzecze Pan Wiekuisty. ",
            "8": "I legnie ręka Moja na prorokach, widzących marność, a wróżących kłamstwo: w zborze ludu Mojego nie stanie ich, a w poczet domu Israela nie będą zapisani, a do ziemi israelskiej nie wnijść im, a tak poznacie żem Ja Pan, Wiekuisty. ",
            "9": "Przeto, przeto że łudzili lud Mój, głosząc \"pokój\", gdzie pokoju niema, a gdzie budował mur, tam go oni tynkiem obsmarowywali. ",
            "10": "Oświadcz tym, którzy tynk smarują, że zapadnie się! Przyjdzie deszcz ulewny, albo spuszczę bryły gradu, aby padały, albo wicher gwałtowny się zerwie. ",
            "11": "A oto, gdy zapadnie się mur, czyż wtedy nie powiedzą do was: gdzież teraz ów tynk, którymście smarowali? ",
            "12": "Przeto rzecze tak Pan Wiekuisty: Oto wyprowadzę wicher gwałtowny w oburzeniu Mojém, a deszcz ulewny w gniewie Moim przyjdzie, a bryły gradu w zapalczywości - ku doszczętnemu zniszczeniu. ",
            "13": "I rozwalę mur, któryście obsmarowali tynkiem, a zrównam go z ziemią, aby się ukazała podwalina jego; i tak runie, i zginiecie w pośród niego, i poznacie żem Ja Wiekuisty! ",
            "14": "I spełnię do końca oburzenie Moje nad murem, i nad tymi, którzy smarowali go tynkiem, i powiem wam: Niema muru, i niema tych, którzy go smarowali. ",
            "15": "Wy prorocy Israela, którzy prorokujecie o Jerozolimie a zwiastujecie jej widzenia pokoju, gdy pokoju niema, rzecze Pan Wiekuisty! ",
            "16": "Ty zaś, synu człowieczy, zwróć oblicze swe do cór ludu twojego, które prorokują z własnego serca, a zwiastuj o nich. ",
            "17": "I oświadcz: Tak rzecze Pan Wiekuisty: Biada tym które szyją przewiązki na wszystkie przeguby rąk, a zarzutki dla głów wszelakiego wzrostu, aby usidlać dusze! Czyż jednym duszom chcecie stawiać sidła w ludzie Moim, a innym dla korzyści własnej życie wróżyć? ",
            "18": "Aby znieważyć Mnie u ludu Mojego dla kilku garści jęczmienia i dla kilku okruszyn chleba, uśmiercając dusze, które nie powinny umierać, a zachowując dusze, które nie powinny żyć, okłamując lud Mój, który słucha kłamstwa. ",
            "19": "Przeto rzecze tak Pan Wiekuisty: Oto Ja przeciw przewiązkom waszym, któremi usidlacie dusze, jak gdyby ptactwem były, i zerwę je z ramion waszych, i wyzwolę dusze, którym sidła stawiacie, owe dusze które ptactwem wam są. ",
            "20": "Zerwę też zarzutki wasze i wybawię lud Mój z rąk waszych, aby nie byli nadal połowem w ręce waszej, a poznacie, żem Ja Wiekuisty. ",
            "21": "Ponieważeście dręczyły serce sprawiedliwego kłamliwie, gdym Ja go dręczyć nie chciał, a krzepiły ręce niegodziwego, aby się nie nawrócił z drogi swej niecnej, a tak mógł życie zachować. ",
            "22": "Przeto nie widzieć wam więcej marności, a wróżb nie wróżyć, i wybawię lud Mój z ręki waszej, a poznacie, żem Ja Wiekuisty. "
        },
        "13": {
            "0": "I przybyli do mnie mężowie ze starszyzny Israela i usiedli przedemną. ",
            "1": "I doszło mnie słowo Wiekuistego, głosząc: ",
            "2": "Synu człowieczy, mężowie ci przytulili bałwany swe do serca, a podnietę winy swej postawili przed oblicze swoje - czyżbym rzeczywiście miał się dać wybadać przez nich? ",
            "3": "Przeto pomów z nimi i oświadcz im: Tak rzecze Pan Wiekuisty: Ktokolwiekby z domu Israela przyjął bałwany swe do serca, a podnietę winy swej postawił przed oblicze swoje, a przyszedłby do proroka - Ja Wiekuisty sam odpowiem temu, który przyszedł z mnóstwem bałwanów swoich! ",
            "4": "Aby ująć dom Israela za serca, które odstąpiły odemnie z powodu wszelakich bałwanów swoich, ",
            "5": "Oświadcz domowi Israela: Tak rzecze Pan Wiekuisty: Nawróćcie się, a odstąpcie od bałwanów waszych i od wszystkich obmierzłości waszych odwróćcie oblicze wasze! ",
            "6": "Bo ktokolwiekby z domu Israela i z cudzoziemców, którzy przebywają w Israelu odstąpił odemnie, a przytulił bałwany swe do serca, a podnietę winy swej postawił przed oblicze swoje, a przybył do proroka, aby mnie wybadał dla niego - Ja Wiekuisty sam mu odpowiem w osobie Mojej! ",
            "7": "Oto zwrócę oblicze Moje przeciw człowiekowi temu i zniweczę go, i będzie znamieniem i przysłowiem, i wytracę go z pośród ludu Mojego, i poznacie, żem Ja Wiekuisty. ",
            "8": "Prorok też gdyby się dał skusić i wyrzekłby słowo, Ja Wiekuisty skusiłem proroka tego, i wyciągnę nań rękę Moję, i zgładzę go z pośród ludu mojego israelskiego. ",
            "9": "I poniosą obaj winę swoją: Jaką będzie kaźń badającego, taką będzie i kaźń proroka. ",
            "10": "Aby nie odpadał nadal dom Israela odemnie, a nie kazili się nadal wszelakimi występkami swymi; lecz byli Mi narodem, a Ja Bogiem ich, rzecze Pan Wiekuisty. ",
            "11": "I doszło mnie słowo Wiekuistego, głosząc: ",
            "12": "Synu człowieczy, gdyby jaka ziemia zgrzeszyła przedemną, dopuszczając się przeniewierstwa, a wyciągnąłbym rękę Moję przeciw niej, abym złamał jej podporę chleba i nasłał na nią głód, a wytępił z niej ludzi i zwierzęta. ",
            "13": "A znajdowali się owi trzej mężowie wpośród niej: Noach, Daniel i Ijob - oni by cnotą swoją ocalili tylko dusze swe, rzecze Pan Wiekuisty. ",
            "14": "Jeślibym zwierzęta dzikie puścił po onej ziemi, aby ją wyludniły, a obróciła się w pustkowie dla braku przechodnia z powodu onych zwierząt. -  ",
            "15": "Trzej owi mężowie, co wpośród niej - żyw Ja, rzecze Pan Wiekuisty, że ani synów ani córek ocalić by nie zdołali, lecz tylko sami jedni by ocaleli, ziemia zaś w pustkowie by się obróciła. ",
            "16": "Albo jeślibym przywiódł miecz na tę ziemię, a rzekłbym: miecz niechaj przeciągnie przez ziemię! a wytępiłbym z niej ludzi i zwierzęta. ",
            "17": "A byli trzej owi mężowie wpośród niej - żyw Ja, rzecze Pan Wiekuisty, że nie zdołaliby ocalić ani synów ani córek, lecz tylko sami jedni by ocaleli. ",
            "18": "Albo mór gdybym zesłał na tę ziemię, a wylałbym oburzenie Moje krwią, aby wytępić z niej ludzi i zwierzęta, ",
            "19": "Noach zaś, Daniel i Ijob znajdowaliby się wpośród niej - żyw Ja, rzecze Pan Wiekuisty, że nie zdołaliby ocalić ani syna ani córki; oni sami tylko cnotą swoją ocaliliby duszę swą. ",
            "20": "Wszakże tak rzecze Pan Wiekuisty: O ileż bardziej gdy cztery kaźnie Moje okrutne, miecz i głód i zwierzęta dzikie i mór zsyłam na Jerozolimę, aby wytępić z niej ludzi i zwierzęta! ",
            "21": "Ale oto - pozostaną w niej ocaleni, którzy uprowadzeni będą, synowie i córki; oto wyjdą do was, abyście zobaczyli postępki ich i czyny ich, a pocieszyli się po klęsce, którą sprowadziłem na Jerozolimę, po tem wszystkiem co sprowadziłem na nią. ",
            "22": "I tak pocieszą was, gdy zobaczycie postępki i sprawy ich, a zrozumiecie, żem nie bez powodu uczynił to wszystko, com uczynił z nią, rzecze Pan Wiekuisty. "
        },
        "14": {
            "0": "I doszło mnie słowo Wiekuistego, głosząc: ",
            "1": "Synu człowieczy, czem się odznacza drzewo winogradu od każdego innego drzewa, ta latorośl, która między drzewami lasu się znajduje? ",
            "2": "Czyż bierze się z tego drzewo na wyrób narzędzia? Albo czyż wybiera się z tego kołek, aby jakiekolwiek naczynie na nim zawiesić? ",
            "3": "Oto ogniowi podaje się je na pastwę! Gdy oba końce jego strawi ogień, a środek jego się nadpali, czyż przyda się jeszcze na narzędzie? ",
            "4": "Oto, póki jeszcze całe było, nie dało się urobić na narzędzie; dopieroż gdy je ogień strawił, a nadpaliło się, czyżby dało się urobić na narzędzie? ",
            "5": "Przeto rzecze tak Pan Wiekuisty: Jako drzewo winogradu między drzewem leśném, które przeznaczyłem ogniowi na pastwę, tak uczynię i mieszkańców Jerozolimy. ",
            "6": "I zwrócę oblicze Moje przeciw niej: z jednego ognia wyszli, a drugi ogień strawi ich; a poznacie, żem Ja Wiekuisty, gdy skieruję oblicze Moje przeciw nim. ",
            "7": "I obrócę ziemię w pustkowie, ponieważ przeniewierstwa się dopuścili, rzecze Pan Wiekuisty. "
        },
        "15": {
            "0": "I doszło mnie słowo Wiekuistego, głosząc: ",
            "1": "Synu człowieczy, oznajmisz Jerozolimie obmierzłości jej! ",
            "2": "A powiesz: Tak rzecze Pan Wiekuisty do Jerozolimy: Pochodzenie i ród twój z ziemi Kanaanejczyka: ojcem twym Emorejczyk, a matką Chittejka. ",
            "3": "A narodzenie twoje - w dzień którego cię zrodzono nie odcięto pępowiny twojej, a wodą cię nie obmyto dla gibkości, ani cię solą natarto, ani cię w pieluchy owinięto. ",
            "4": "Nie politowało się nad tobą oko, aby ci uczynić jedno z tych, aby się zmiłować nad tobą. I tak porzucono cię na otwartém polu, brzydząc się życiem twojém w dzień, którego cię zrodzono. ",
            "5": "Przechodziłem wtedy mimo ciebie, i ujrzałem cię broczącą we krwi twojej. I rzekłem do ciebie: we krwi twojej żyj! tak, rzekłem do ciebie: we krwi twojej żyj! ",
            "6": "Mnóstwem jako roślinność polną uczynię cię! - I tak rozwinęłaś się i podrosłaś i doszłaś do najpyszniejszej urody; piersi twoje się odęły, a włosy twoje urosły, ale byłaś wciąż jeszcze obnażona i ogołocona. ",
            "7": "Przeto przechodząc mimo ciebie i widząc cię, że oto czas twój, czas miłości, rozpostarłem kraj płaszcza Mojego nad tobą, i nakryłem nagość twoję, i przysiągłem ci, i wstąpiłem w przymierze z tobą, rzecze Pan Wiekuisty, i stałaś się Moją! ",
            "8": "I umyłem cię wodą, i spłukałem krew twą z ciebie, i namaściłem cię olejkiem. ",
            "9": "I przybrałem cię w tkaniny wzorzyste, i obułem cię skórą borsuczą, i opasałem cię bisiorem, i okryłem cię jedwabiem. ",
            "10": "I przystroiłem cię w klejnoty, i włożyłem naramienniki na ręce twoje i łańcuch złoty na szyję twoję. ",
            "11": "I włożyłem kolczyk do nosa twojego, a nausznice na uszy twoje, i koronę wspaniałą na głowę twoję. ",
            "12": "A tak przystroiłaś się w złoto i w srebro, a odzież twoję składały bisior i jedwab i tkaniny wzorzyste; mąki przedniej i miodu i oliwy pożywałaś; i wypiękniałaś niezmiernie, i stałaś się godną królestwa. ",
            "13": "I rozeszła się sława twoja między narody z powodu piękności twojej, albowiem skończoną była, wskutek przepychu, którym był roztoczył nad tobą, rzecze Pan Wiekuisty. ",
            "14": "Aleś dufała w piękności twojej i kaziłaś się, pewna twej sławy, i trwoniłaś rozpustę twą na każdym przechodniu; niechaj każdemu służy! ",
            "15": "I wzięłaś z szat swoich, i urządziłaś sobie wyżyny pstre, i kaziłaś się na nich, - czego nigdy nie bywało, a być nie powinno! ",
            "16": "Nadto wzięłaś klejnoty swe wspaniałe ze złota i srebra Mojego, którem cię był obdarzył, i uczyniłaś sobie wizerunki otroków, i kaziłaś się z nimi. ",
            "17": "Wzięłaś też szaty twe wzorzyste i przyodziałaś je, olejek zaś i kadzidło Moje kładłaś przed nie. ",
            "18": "I żywność Moję, którą ci dałem - mąkę przednią, i oliwę, i miód, któremi cię karmiłem, kładłaś to przed nie na woń wdzięczną; tak się działo! rzecze Pan Wiekuisty. ",
            "19": "I brałaś synów twoich i córki twoje, którycheś Mi zrodziła, i zarzynałaś ich na żer im; czyżby ci jeszcze mało było tej rozpusty twojej, ",
            "20": "Żeś i dzieci Moje zarzynała i ofiarowała, przeprowadzając je przez ogień dla nich? ",
            "21": "A przy wszystkich tych obmierzłościach i sprosnościach twoich, nie pamiętałaś na dni młodości twojej, gdyś obnażoną była i ogołoconą, gdyś brocząca we krwi swej leżała! ",
            "22": "I stało się po tej całej niecności twojej - biada ci, biada! rzecze Pan, Wiekuisty, ",
            "23": "Że budowałaś sobie wzniesienia, i urządzałaś sobie wyżyny na każdym placu. ",
            "24": "Na każdym rozstaju gościńca pobudowałaś sobie wyżyny, i podałaś w ohydę piękność swoję, rozkładając nogi swe przed każdym przechodniem, i mnożąc tak sprosność swoję. ",
            "25": "I kaziłaś się z synami Micraimu, sąsiadami twoimi rozrosłego ciała, mnożąc rozpustę twą, aby mnie jątrzyć. ",
            "26": "A oto wyciągnąłem rękę Moję przeciw tobie, i uszczupliłem powszedni chleb twój, i wydałem cię na wolę nieprzyjaciółek twoich, córek filistyńskich, które się wstydziły drogi twojej sprosnej. ",
            "27": "I kaziłaś się z synami Aszuru, ponieważ nienasyconą byłaś; i kaziłaś się z nimi, ale jeszcze nasycić się nie mogłaś. ",
            "28": "I rozwinęłaś rozpustę swą ku ziemi kramarskiej, ku Kasdym, wszakże i tem nie nasyciłaś się. ",
            "29": "Jakże tkliwém było serduszko twoje, rzecze Pan Wiekuisty, gdyś to wszystko czyniła, jak to czyni kobieta wszeteczna, samowolna! ",
            "30": "Budując wzniesienia twoje na każdym rozstaju gościńca, a wyżyny twe urządzając na każdym placu, nie byłaś jednak jak owa ladacznica, która się targuje o myto. ",
            "31": "Ty, kobieto wszeteczna, któraś podległa mężowi swojemu, brała od cudzych. ",
            "32": "Wszystkim ladacznicom udzielają upominków, aleś ty udzielała upominków swych wszystkim zalotnikom twoim, i okupywałaś się, aby przychodzili do ciebie zewsząd na wszeteczeństwa z tobą. ",
            "33": "I tak działo się u ciebie na odwrót niż u innych kobiet, gdy tyś się zalecała a nie zalecano się tobie, i żeś ty udzielała myta, zaś myta tobie nie udzielano - i tak działo się naodwrót. ",
            "34": "Przeto ladacznico, posłuchaj słowa Wiekuistego! ",
            "35": "Tak rzecze Pan Wiekuisty: Przeto, że przelewał się kocioł twój, a odkrytą została nagość twoja w wszeteczeństwach twoich z zalotnikami twoimi, i ze wszystkimi twymi bałwanami obmierzłymi, i odpowiednio do krwi dzieci twoich, które ofiarowałaś im. ",
            "36": "Dlatego oto zgromadzę wszystkich zalotników twoich, którym rozkoszną byłaś, i wszystkich, do których się mizdrzyłaś, wraz z wszystkimi tymi, którymi wzgardziłaś, i zgromadzę ich przeciw tobie, i odkryję nagość twoję wobec nich, i zobaczą całą twą nagotę. ",
            "37": "I będę cię sądził wedle prawa cudzołożnic i morderczyń, i podam cię na krwawą śmierć w rozjątrzeniu i żarliwości. ",
            "38": "I wydam cię w ręce ich, i rozwalą wzniesienia twoje, i zburzą wyżyny twoje, i zwloką z ciebie szaty twoje, i zabiorą klejnoty twe wspaniałe, i zostawią cię obnażoną i ogołoconą. ",
            "39": "I przywiodą na cię gromadę, i będą miotali na cię kamieniami, i rozpłatają cię mieczami swymi. ",
            "40": "I popalą domy twoje ogniem, i spełnią nad tobą sądy w oczach niewiast licznych, i położę koniec wszeteczeństwu twojemu, a myta też nie będziesz udzielała więcej. ",
            "41": "A gdy tak ukoję gniew Mój na tobie, a odstąpi żarliwość Moja od ciebie, wtedy ochłonę, a nie będę się gniewał więcej. ",
            "42": "Przeto żeś nie pamiętała na dni młodości twojej a jątrzyłaś mnie tem wszystkiem, obrócę oto i Ja postępki twe na głowę tobie, rzecze Pan Wiekuisty, a czyś nie spełniła owej sprosności najwyższej obok wszystkich twych obmierzłości? ",
            "43": "Oto każdy posługujący się przysłowiami, powtórzy to przysłowie o tobie, mówiąc: \"Jaka matka, taka córka!\" ",
            "44": "Córką matki twej jesteś, która zapierała się męża i dzieci swoich, a siostrą siostrzyc twych jesteś, które niemniej zapierały się mężów i dzieci swoich: Matką waszą była Chittejka, a ojcem Emorejczyk! ",
            "45": "A siostrzycą twą większą jest Samarja, ona wraz z córkami swemi, osiadła po lewej twej stronie, siostrzycą zaś twą mniejszą od ciebie, osiadłą po prawej twej stronie jest Sodoma wraz z córkami swojemi. ",
            "46": "Aleś nie chodziła drogami ich, aniś wedle obmierzłości ich czyniła: niezadługo, a popsułaś się bardziej niż one na wszystkich twych drogach. ",
            "47": "Żyw Ja, rzecze Pan, Wiekuisty: nigdy nie uczyniła Sodoma, siostra twoja, ona wraz z córkami swojemi tego, coś czyniła ty wraz z córkami twojemi! ",
            "48": "Oto taką była wina Sodomy, siostry twojej: w pysze, w obfitości chleba, i niewzruszonej pewności żyła wraz z córkami swemi, ale ręki ubogiego i biednego nie wspierała. ",
            "49": "I shardziały i spełniały obmierzłości przed obliczem Mojém; i tak zgładziłem je, skorom to zobaczył. ",
            "50": "Samarja też ani połowy grzechów twych się nie dopuściła, tak żeś więcej obmierzłości spełniła niż one, a usprawiedliwiłaś siostry twoje wszystkiemi obmierzłościami twemi, któreś spełniła. ",
            "51": "Przeto ponieś i ty hańbę swą, któraś się wstawiła za siostrą twoją: wskutek grzechów twoich, któreś obmierzlej niż one popełniała, okazały się one sprawiedliwsze od ciebie. I tak zawstydź się ty, a ponieś hańbę twą, ponieważ usprawiedliwiłaś siostry twoje. ",
            "52": "I przywrócę wygnańców ich, wygnańców Sodomy i córek jej, i wygnańców Samaryi i córek jej, i przywrócę wygnańców twoich w pośród nich. ",
            "53": "Abyś dźwigała hańbę swoję, a wstydziła się za wszystko coś czyniła, pocieszając ich tem. ",
            "54": "Siostry zaś twoje, Sodoma i córki jej, powrócą do poprzedniego stanu swego, i Samarja wraz z córkami jej powrócą do poprzedniego stanu swego, i ty też wraz z córkami twemi powrócicie do poprzedniego stanu waszego. ",
            "55": "A czyż nie była Sodoma, siostra twoja, baśnią w ustach twych w dobie pychy twojej, ",
            "56": "Zanim się wyjawiła niecność twoja, jak ty swego czasu pośmiewiskiem byłaś córkom Aramu i wszystkich jego okolic, i córek filistyńskich, które ci urągały zewsząd? ",
            "57": "Sprosność twą i obmierzłości twoje, musisz je ponieść, rzecze Wiekuisty. ",
            "58": "Albowiem tak rzecze Pan Wiekuisty: Gdy uczynię z tobą jakoś ty uczyniła, któraś wzgardziła przysięgą, łamiąc przymierze. -  ",
            "59": "Tedy wspomnę na przymierze Moje z tobą, za dni młodości twojej, i ustanowię z tobą przymierze wieczne. ",
            "60": "I wspomnisz na postępki twoje, i powstydzisz się, gdy przygarniesz siostry twe większe do mniejszych od ciebie, gdy je oddam tobie za córki, jakkolwiek nie z mocy przymierza twego. ",
            "61": "I ustanowię przymierze Moje z tobą, i poznasz, żem Ja Wiekuisty. ",
            "62": "Abyś wspomniała i zawstydziła się, a nie mogła więcej ust otworzyć ze wstydu, gdy wybaczę ci wszystko coś czyniła, rzecze Pan Wiekuisty. "
        },
        "16": {
            "0": "I doszło mnie słowo Wiekuistego, głosząc: ",
            "1": "Synu człowieczy, ułożysz gadkę, a wygłosisz przypowieść domowi Israela. ",
            "2": "I powiesz: Tak rzecze Pan Wiekuisty: Orzeł wielki o potężnych skrzydłach, długich lotach, pełnem opierzeniu, który pstre ma barwy, przyleciał na Liban i zabrał puszystą iglicę cedru. ",
            "3": "Najwyższą z jego odrośli zerwał, i uniósł ją do ziemi handlowej, w mieście kramarzy zasadził ją. ",
            "4": "Poczem wziął jeden z szczepów kraju i zasadził go na polu urodzajném, przywiódł go nad wody obfite, niby wierzbinę zasadził go. ",
            "5": "I rozrósł się, i stał się winogradem bujnym, choć niskiego porostu: miał zaś latorośle swoje ku ziemi zwracać, a korzenie swe pod nim rozwijać. I tak stał się winogradem, i nabrał włókien i roztoczył gałązki. ",
            "6": "Ale był jeszcze inny orzeł wielki, o potężnych skrzydłach i obfitém opierzeniu; a oto ów winograd naginał korzenie swoje ku niemu, a latorośle swoje roztoczył w jego stronę, aby on go zwilżał bardziej niż grządki sadu jego. ",
            "7": "Jakkolwiek na polu żyzném, nad wodami obfitemi zasadzony był, aby puścił gałązki, a przynosił owoce, aby stał się winogradem wspaniałym. ",
            "8": "Oświadczysz tedy: Tak rzecze Pan Wiekuisty: Czyż to się dobrze skończy? Czyż on korzeni jego nie wyrwie a owocu jego nie odetnie, aby zwiądł, czyż wszystkie świeże wyrosłe jego łodygi nie poschną? I zaprawdę, nie ramieniem potężném i licznym ludem (nadejdzie), aby go unieść od korzeni jego. ",
            "9": "Otóż zasadzona latorośl! ale czyż dobrze skończy? Wszak zaledwie tknie ją wicher wschodni musi doszczętnie zwiędnąć, tak, na tych samych grządkach, na których rosła, musi wszak zwiędnąć. ",
            "10": "I doszło mnie słowo Wiekuistego, głosząc: ",
            "11": "Oświadcz tedy domowi przekory: Czyżbyście nie wymiarkowali co to znaczy? Oświadcz: oto nadciągnął król Babelu do Jeruszalaim, i zabrał króla i książęta jego, i uprowadził ich do siebie do Babelu. ",
            "12": "I wziął jednego z rodu królewskiego, i zawarł z nim umowę, i związał go przysięgą; wszakże możnych onej ziemi zabrał. ",
            "13": "Aby było królestwem uniżoném, aby się dumnie nie wynosiło, aby strzegło umowy z nim, aby się ostać mogło. ",
            "14": "Ale ten zbuntował się przeciw niemu, wysyłając posły swe do Micraimu, aby mu dano koni i ludzi mnóstwo. Czyż to się dobrze skończy? Czyż ujdzie ten, który coś podobnego uczynił? Kto zrywa umowę czyż by ujść miał? ",
            "15": "Żyw Ja, rzecze Pan Wiekuisty, że w siedzibie króla tego, który go władcą uczynił, którego przysięgą wzgardził, a którego umowę zerwał, że u niego, w samym Babelu zginie. ",
            "16": "Nie z wojskiem wielkiem, ani z tłumem licznym współdziałać z nim będzie Faraon na wojnie, gdy się wały usypią, a zbudują szańce, by mnogie dusze zgładzić. ",
            "17": "Ponieważ wzgardził przysięgą, zrywając umowę - a wszak podał dłoń swoję, a przecie to wszystko uczynił, - nie może on ujść! ",
            "18": "Przeto rzecze tak Pan Wiekuisty: Żyw Ja, że przysięgę Moję, którą wzgardził, i umowę moję, którą zerwał obrócę na głowę jego. ",
            "19": "I rozciągnę nań sieć Moję, i będzie pojmany w sidłach Moich, i zawiodę go do Babelu, i rozprawię się z nim tam z powodu przeniewierstwa jego, którém sprzeniewierzył się Mnie. ",
            "20": "Wszyscy też doborowi jego, we wszystkich jego hufcach od miecza legną, a pozostali na wsze wiatry rozproszeni będą, a poznacie żem Ja Wiekuisty to wyrzekł. ",
            "21": "Tak rzecze Pan Wiekuisty: Ja zaś wezmę jedną (płonkę) z puszystej iglicy cedru wysokiego, i zasadzę ją - z najwyższej jego odrośli młodocianą płonkę zerwę, i wszczepię ją na górze wysokiej i wyniosłej. ",
            "22": "Na wyniosłej górze israelskiej wszczepię ją, i puści gałązki, i wyda owoce, i stanie się cedrem wspaniałym, i zagnieździ się pod nim wszelakie ptactwo różnorodnego opierzenia - pod cieniem gałęzi jego gnieździć się będą. ",
            "23": "I poznają wszystkie drzewa polne, żem Ja Wiekuisty poniżył drzewo wysokie, a wywyższył drzewo nizkie, ususzyłem drzewo świeże, a rozwinąłem drzewo uschłe. Ja Wiekuisty to wyrzekłem i spełniłem. "
        },
        "17": {
            "0": "I doszło mnie słowo Wiekuistego, głosząc: ",
            "1": "Zkąd to wam przyszło, że posługujecie się przypowieścią taką na ziemi israelskiej, mianowicie: \"Ojcowie pożywali jagody cierpkie, a zęby synów tępieją?\" ",
            "2": "Żyw Ja, rzecze Pan Wiekuisty, jeżeli się wam nadal posługiwać jeszcze przypowieścią tą w Israelu! ",
            "3": "Oto wszystkie dusze, Moje one, jako dusza ojca tak i dusza syna - Moje są: dusza która zgrzeszy, ta zginie! ",
            "4": "A gdyby kto sprawiedliwym był, a wykonywał prawo i sprawiedliwość, ",
            "5": "Po górach nie ucztował, a oczu swych nie podnosił ku bałwanom domu Israela, a żony bliźniego swego nie kaził, a do kobiety odosobnionej się nie zbliżał, ",
            "6": "A nikogo nie gnębił, zastaw na wierzytelność swą zwracał, grabieży nie zagrabiał, chleba swego łaknącemu udzielał, a nagiego przyodziewał szatą, ",
            "7": "Na lichwę nie pożyczał, a przyrostu nie pobierał, od krzywdy cofał rękę swoję, prawo rzetelne spełniał między człowiekiem a człowiekiem. ",
            "8": "Gdyby wedle ustaw Moich postępował, a praw Moich przestrzegał, działając rzetelnie - sprawiedliwym jest: żyć, tak żyć będzie, rzecze Pan Wiekuisty. ",
            "9": "Ale gdyby spłodził syna występnego, któryby krew przelewał, a względem kogobądź jednej z owych rzeczy się dopuścił. ",
            "10": "Któryby tego wszystkiego nie spełniał - lecz raczej i po górach ucztował, i żonę bliźniego swego kaził, ",
            "11": "Jeżeli biednego i ubogiego gnębił, grabieże zagrabiał, zastawu nie zwracał, ku bałwanom podnosił oczy swoje, obmierzłości spełniał, ",
            "12": "Na lichwę pożyczał, a przyrost pobierał, czyżby taki żyć miał? Żyć nie będzie! Ponieważ wszystkich tych obmierzłości się dopuszczał, zginąć musi, krwawe winy jego ciążą na nim! ",
            "13": "Ale oto, jeżeliby spłodził syna, któryby widząc wszystkie grzechy ojca swego, jakich się dopuścił, wejrzał, a nie spełniał podobnych: ",
            "14": "Po górach by nie ucztował, a oczu swych nie podnosił ku bałwanom domu Israela, żony bliźniego by nie kaził, ",
            "15": "A nikogo nie gnębił, zastawu by nie brał, a grabieży nie zagrabiał, chleba swego łaknącemu by udzielał, a nagiego przyodziewał szatą, ",
            "16": "Od biednego cofał rękę swoję, a lichwy i przyrostu nie pobierał, prawa Moje spełniał, wedle ustaw Moich postępował: nie zginie on za grzech ojca swego, żyć, tak, żyć będzie! ",
            "17": "Ojciec jego - ponieważ krzywdy wyrządzał, grabieże zagrabiał od kogobądź, a co niedobrem jest spełniał w pośród współplemieńców swoich, oto zginął on wskutek winy swojej. ",
            "18": "Wy wszakże powiadacie: Czemu nie ponosić synowi winy ojca? Ale syn prawo i sprawiedliwość pełnił, wszystkich ustaw Moich przestrzegał a wykonywał je, żyć, tak, żyć będzie! ",
            "19": "Dusza, która zgrzeszy, ta zginie. Syn nie poniesie winy ojca, a ojciec nie poniesie winy syna; cnota sprawiedliwego będzie na nim, a niegodziwość niegodziwego będzie na nim! ",
            "20": "Niegodziwy zaś gdy się nawróci ze wszystkich grzechów swoich, których się dopuszczał, i będzie przestrzegał wszystkich ustaw Moich, a spełniał prawo i sprawiedliwość, żyć będzie, nie zginie. ",
            "21": "Żadne występki jego, których się dopuścił nie będą mu pamiętane; z powodu cnoty, którą pełnił, żyć będzie. ",
            "22": "Izalibym pragnąć miał śmierci niegodziwego, rzecze Pan Wiekuisty, wszak raczej, aby nawrócił się od dróg swoich i żył. ",
            "23": "A gdyby odwrócił się sprawiedliwy od sprawiedliwości swojej i pełnił bezprawie, wedle wszystkich obmierzłości, których dopuszczał się niegodziwy by czynił, izali mu żyć? Żadne cnoty, które pełnił, nie będą wspominane wskutek przeniewierstwa, którém się sprzeniewierzył, i wskutek grzechu, którym zgrzeszył, wskutek nich zginąć musi! ",
            "24": "Jeżeli jednak powiadacie: \"Niepoprawna jest droga Pana!\" To posłuchajcie wy z domu Israela: Izali Moja droga niepoprawna? Czyż nie są raczej wasze drogi niepoprawne? ",
            "25": "Gdyby odwrócił się sprawiedliwy od cnoty swojej, a pełniąc bezprawie by zginął przez to; wskutek bezprawia, którego się dopuścił zginie. ",
            "26": "A gdyby odwrócił się niegodziwy od niegodziwości swojej, której się dopuścił, a pełnił prawo i sprawiedliwość, zachowa on duszę swą przy życiu. ",
            "27": "Ponieważ wejrzał i odwrócił się od wszystkich występków, których się dopuszczał, żyć, tak żyć będzie, nie zginie; ",
            "28": "A jednak powiada dom Israela: Niepoprawną jest droga Pana! Izali Moje drogi niepoprawne, domu Israela? Czyż nie są raczej wasze drogi niepoprawne? ",
            "29": "Przeto sądzić was będę, każdego wedle dróg jego domu Israela, rzecze Pan Wiekuisty. Nawróćcie się i odwróćcie od wszystkich występków waszych, a niechaj nie będzie to wam podnietą winy. ",
            "30": "Odrzućcie od siebie wszystkie występki wasze, którymiście wykroczyli, a uczyńcie sobie serce nowe i ducha nowego; czemu wam ginąć domu Israela? ",
            "31": "Albowiem nie pragnę śmierci umierającego, rzecze Pan Wiekuisty. I tak nawróćcie się i żyjcie! "
        },
        "18": {
            "0": "Ty zaś podniesiesz pieśń żałobną nad książętami Israela, ",
            "1": "I powiesz: Jakąż była matka twoja lwicą; między lwami się wylęgała, między lwiętami wychowała szczenięta swoje. ",
            "2": "I odchowała jedno ze szczeniąt swoich, lwem młodym się stał; i nauczył się zdobycz chwytać, ludzi pożerał. ",
            "3": "I zwołano przeciw niemu ludy, w paści ich pojmany został; i sprowadziły go w wędzidłach do ziemi Micraim. ",
            "4": "A widząc, że się opóźnia, że znika jej nadzieja, wzięła inne ze szczeniąt swoich, lwem młodym postanowiła je. ",
            "5": "I przechadzał się między lwami, lwem młodym się stał; i nauczył się zdobycz chwytać, ludzi pożerał. ",
            "6": "I nawiedził bezbronne ich krainy, a miasta ich burzył; i spustoszała ziemia i co ją napełnia przed głośnym porykiem jego. ",
            "7": "Ale osaczyły go ludy - zewsząd z krain - i rozciągnęły nań sidła swoje, w paści ich pojmany został. ",
            "8": "I osadziły go w klatce, w wędzidłach, i sprowadziły go do króla Babelu, zawiodły go do jednej z twierdz, aby nie rozlegał się głos jego nadal po górach israelskich. ",
            "9": "Matka twoja była jako latorośl winna w młodości twojej; nad wodą zasadzona, płodna i rozłożysta wskutek wód obfitych. ",
            "10": "Miała też pręty silne na buławy władców, i wybujał wzrost jej aż między chmury, tak że widzialną była (zdala) wskutek wzrostu swego, przez mnóztwo gałązek swoich. ",
            "11": "Wszakże wyrwaną została w rozjątrzeniu, na ziemię rzucona, a wicher wschodni wysuszył owoc jej; obłamane i wysuszone zostały pręty jej silne, ogień strawił ją. ",
            "12": "I tak zasadzona teraz na pustyni, na ziemi spiekłej i spragnionej! ",
            "13": "I wyszedł ogień z jednego prętu jej gałązek, owoc jej pochłonął, tak że nie stało już na niej pręta silnego na buławę władczą. Pieśń to żałobna, a zamieniła się w pieśń żałobną. "
        },
        "19": {
            "0": "I stało się siódmego roku, piątego miesiąca, dziesiątego dnia tegoż miesiąca, że przybyli do mnie mężowie ze starszyzny Israela, by wybadać Wiekuistego, i usiedli przed obliczem mojém. ",
            "1": "I doszło mnie słowo Wiekuistego, głosząc: ",
            "2": "Synu człowieczy, oświadczysz starszym Israela i powiesz im: Tak rzecze Pan Wiekuisty: Alboż przychodzicie aby Mnie wybadać? Żyw Ja, jeżeli pozwolę się wam wybadać, rzecze Pan Wiekuisty. ",
            "3": "Jeżeli się prawować chcesz z nimi, jeżeli się prawować chcesz, synu człowieczy - obmierzłości ojców ich oznajm im! ",
            "4": "I oświadcz im: Tak rzecze Pan Wiekuisty: Dnia, któregom wybrał Israela, a podniósł rękę Moję rodowi domu Jakóba, a objawiłem się im w ziemi Micraim, podnosząc rękę Moję ku nim, w słowach: Jam Wiekuisty, Bóg wasz. ",
            "5": "Dnia onego podniosłem rękę Moję ku nim, abym ich wywiódł z ziemi Micraim do ziemi, którąm upatrzył dla nich, opływającą mlekiem i miodem - klejnotem ona w porównaniu do wszystkich ziem. ",
            "6": "I rzekłem do nich: Każdy ohydy oczu swoich niechaj rzuci, a bałwanami Micraimu nie kalajcie się: Ja, Wiekuisty, Bogiem waszym. ",
            "7": "Ale byli przekorni Mnie, a wzbraniali się Mnie słuchać; nikt ohyd oczu swoich nie odrzucił, a bałwanów Micraimu nie odstąpił. I umyśliłem wylać oburzenie Moje na nich, spełnić gniew Mój nad nimi wpośród ziemi Micraim. ",
            "8": "Wszakżem uczynił to gwoli imieniu Mojemu, aby zniesławioném nie zostało przed oczyma narodów, między którymi zostawali, przed oczyma których się im objawiłem abym ich wywiódł z ziemi Micraim. ",
            "9": "I tak wywiodłem ich z ziemi Micraim, i zaprowadziłem ich na pustynię. ",
            "10": "I dałem im ustawy Moje, a prawa Moje oznajmiłem im, które pełnić ma człowiek, aby żył przez nie. ",
            "11": "A też i soboty Moje dałem im, aby były znakiem między Mną a nimi, aby wiedziano, że Ja Wiekuisty ich uświęcam. ",
            "12": "Ale przekorni byli względem Mnie, ci z domu Israela, w pustyni; wedle ustaw Moich nie postępowali, a prawami Mojemi wzgardzili, które pełnić ma człowiek, aby żył przez nie, a soboty Moje znieważyli bardzo. I umyśliłem wylać oburzenie Moje na nich w pustyni, aby ich doszczętnie zgładzić. ",
            "13": "Wszakżem uczynił to gwoli imieniu Mojemu, aby zniesławioném nie zostało, przed oczyma narodów, przed oczyma których ich wywiodłem. ",
            "14": "A gdym podniósł im rękę Moję na pustyni, abym nie przywiódł ich do ziemi, którąm był oddał im, opływającej mlekiem i miodem - klejnotem ona w porównaniu do wszystkich ziem, ",
            "15": "Ponieważ prawami Mojemi wzgardzili, a wedle ustaw Moich nie postępowali, a soboty Moje znieważyli, gdyż za bałwanami swoimi szło serce ich, ",
            "16": "Wtedy ulitowało się oko Moje nad nimi, abym nie zagubił ich i nie zgładził ich doszczętnie w pustyni. ",
            "17": "I rzekłem do synów ich na pustyni: Wedle ustaw ojców waszych nie postępujcie, a praw ich nie przestrzegajcie, a bałwanami ich nie kalajcie się. ",
            "18": "Jam Wiekuisty Bóg wasz: Wedle ustaw Moich postępujcie, a praw Moich przestrzegajcie, a spełniajcie je. ",
            "19": "Soboty też Moje święćcie, aby były znakiem między Mną a wami, aby wiedziano, żem Ja Wiekuisty Bóg wasz. ",
            "20": "Ale byli Mi przekorni synowie: Wedle ustaw Moich nie postępowali, a praw Moich nie przestrzegali, aby wykonywać je, które pełnić ma człowiek, aby żył przez nie - soboty Moje znieważyli. I umyśliłem wylać oburzenie Moje na nich, aby spełnić gniew Mój nad nimi w pustyni. ",
            "21": "Wszakżem cofnął rękę Moję, i uczyniłem gwoli imieniu Mojemu, aby zniesławioném nie zostało przed oczyma narodów, przed oczyma których ich wywiodłem. ",
            "22": "A gdym podniósł im rękę Moję na pustyni, aby rzucić ich między narody, a rozproszyć ich po ziemiach. ",
            "23": "Ponieważ praw Moich nie wykonywali, a ustawami Mojemi wzgardzili, a soboty Moje znieważyli, a za bałwanami ojców swoich kierowały się oczy ich. ",
            "24": "To też dałem i Ja im ustawy nie dobre, i prawa, przez które żyć nie mieli. ",
            "25": "I skaziłem ich przez ich ofiary, - że przeprowadzili przez ogień wszystko rozwierające łono, - abym ich zniweczył, aby poznali, żem Ja Wiekuisty. ",
            "26": "Przeto oświadczysz domowi Israela, synu człowieczy, a powiesz im: Tak rzecze Pan Wiekuisty: I tem jeszcze bluźnili Mi ojcowie wasi, dopuszczając się przeniewierstwa względem Mnie: ",
            "27": "Gdy wprowadziłem ich do ziemi, o której byłem podniósł rękę Moję, aby ją oddać im, wtedy upatrywali sobie każde wzgórze wysokie, i każde drzewo cieniste, i zarzynali tam żertwy swoje, i składali tam oburzające swe ofiary, i roztaczali tam woń swą przyjemną, i rozlewali tam zalewki swoje. ",
            "28": "A jakkolwiek mówiłem im czem jest wyżyna, - że to miejsce do którego zdążacie - jednak nazwano imię jej wyżyna aż po dzień dzisiejszy. ",
            "29": "Przeto oświadczysz domowi Israela: Tak rzecze Pan Wiekuisty: Azali drogą ojców waszych kalać się chcecie a za ohydami ich sprośnie się uganiać? ",
            "30": "Bo przez składanie darów waszych, przez przeprowadzanie dzieci waszych przez ogień, kalacie się wobec wszystkich bałwanów waszych aż po dziś dzień, a Ja miałbym się dać wybadać wam domu Israela? Żyw Ja, rzecze Pan Wiekuisty, że się wam wybadać nie dam. ",
            "31": "To zaś co powstało w myśli waszej nie nastąpi nigdy, że mianowicie powiadacie: Będziemy jako inne narody, jako plemiona ziem, aby służyć drzewu i kamieniom. ",
            "32": "Żyw Ja, rzecze Pan Wiekuisty, jeżeli nie ręką przemożną i ramieniem wyciągniętém i oburzeniem wylaném panować będę nad wami! ",
            "33": "I wywiodę was z pośród ludów, i zgromadzę was z pośród ziem, gdzieście rozproszeni, ręką przemożną i ramieniem wyciągniętém i oburzeniem wylaném, ",
            "34": "I uprowadzę was do pustyni wpośród tych ludów i rozprawię się tam z wami oblicze w oblicze. ",
            "35": "Jakom się rozprawił z ojcami waszymi na pustyni ziemi Micraim, tak rozprawię się z wami, rzecze Pan Wiekuisty. ",
            "36": "I przeprowadzę was pod koszturem i przywiodę was pod wędzidło przymierza. ",
            "37": "I wydzielę z pośród was przekornych, którzy odstąpili odemnie; z ziemi ich pobytu wywiodę ich, ale do ziemi Israela żaden nie przyjdzie, abyście poznali, żem Ja Wiekuisty. ",
            "38": "Wy tedy, domu Israela! tak rzecze Pan Wiekuisty: Idźcie, służcie każdy bałwanom swoim! ale wkońcu - zaprawdę, że Mnie usłuchacie, i że imieniem Mojem świętém nadal poniewierać nie będziecie darami i bałwanami waszymi. ",
            "39": "Bo na górze Mojej świętej, na wyniosłej górze israelskiej, rzecze Pan Wiekuisty, tam służyć Mi będzie cały dom Israela, - wszystek w onej ziemi; tam przyjmę ich miłościwie, i tam zażądam danin waszych i pierwocin darów waszych wraz z wszystkiemi świętościami waszemi. ",
            "40": "Przy woni wdzięcznej przyjmę was chętnie, gdy was wywiodę z pośród ludów, a zgromadzę z ziem, w których rozproszeni jesteście, aby uświęcić się przez was w oczach narodów. ",
            "41": "A tak poznacie, żem Ja Wiekuisty, gdy was przywiodę do ziemi israelskiej, do onej ziemi, o którą podniosłem był rękę Moję, abym ją oddał ojcom waszym. ",
            "42": "I wspomnicie tam na drogi wasze, i na wszystkie postępki wasze, któremiście się kalali, i obmierzniecie sami sobie z powodu wszystkich niecności waszych, któreście spełnili. ",
            "43": "I poznacie, żem Ja Wiekuisty, gdy uczynię wam tak gwoli imieniu Mojemu, nie wedle dróg waszych niecnych i postępków waszych zdrożnych, domu Israela! rzecze Pan Wiekuisty. "
        },
        "20": {
            "0": "I doszło mnie słowo Wiekuistego, głosząc: ",
            "1": "Synu człowieczy! Zwróć oblicze swe na drogę ku południowi, a zwiastuj o ziemi południa, i prorokuj o lesie pola południowego. ",
            "2": "I oświadcz lasowi południa: Posłuchaj słowa Wiekuistego! Tak rzecze Pan Wiekuisty: Oto rozniecę wpośród ciebie ogień, a strawi w tobie każde drzewo świeże i każde drzewo uschłe; nie wygaśnie płomień gorejący, i popalą się w nim wszystkie oblicza od południa do północy. ",
            "3": "I ujrzy wszelkie ciało, żem Ja Wiekuisty go rozżarzył; albowiem nie wygaśnie. ",
            "4": "I rzekłem: Biada Panie Wiekuisty! powiadają oni o mnie: Czyż nie prawi ten same tylko przypowieści? ",
            "5": "I doszło mnie słowo Wiekuistego, głosząc: ",
            "6": "Synu człowieczy! zwróć oblicze swe ku Jerozolimie, a zwiastuj o świątyniach, i prorokuj o ziemi israelskiej, ",
            "7": "I oświadcz ziemi israelskiej: Tak rzecze Wiekuisty: Otom Ja przeciw tobie i dobędę miecza Mego z pochew jego, i wytępię z pośród ciebie sprawiedliwych i niegodziwych. ",
            "8": "Przeto, że wytępić chcę z pośród ciebie sprawiedliwych i niegodziwych, niechaj wyjdzie miecz Mój z pochew swoich przeciw wszelkiemu ciału od południa ku północy. ",
            "9": "A niechaj pozna wszelkie ciało, żem Ja wiekuisty dobył miecza Mojego z pochew jego, gdyż nie cofnie się więcej. ",
            "10": "Ty zaś, synu człowieczy, zawódź, jak gdyby łamały się biodra twoje, a w rozgoryczeniu zawódź przed oczyma ich! ",
            "11": "A gdy ci powiedzą: Czemu tak zawodzisz? tedy oświadcz: Z powodu wieści, która nadchodzi, na którą roztopi się każde serce, omdleją wszelkie ręce, a zamroczy się wszelki duch, a wszystkie kolana niby woda się rozpłyną. Oto nadejdzie i spełni się! rzecze Pan Wiekuisty. ",
            "12": "I doszło mnie słowo Wiekuistego, głosząc: ",
            "13": "Synu człowieczy, prorokuj a oświadcz: Tak rzekł Wiekuisty: Wołaj: Miecz, miecz wyostrzony został i też wygładzony! ",
            "14": "Aby sprawił rzeź wyostrzony on, aby lśnił się blaskiem wygładzony. Alboż cieszyć się nam? Rózga to dla syna Mojego, która wszelkie drzewo lekceważy! ",
            "15": "I oddano go dla wygładzenia, aby go można pięścią ująć; wyostrzony ten miecz a też wygładzony, aby go podać w rękę mordercy. ",
            "16": "Wykrzykuj a utyskuj, synu człowieczy, albowiem ten to nadchodzi na lud Mój, ten na wszystkie książęta Israela! Rzuceni pod miecz będą oni wespół z ludem Moim; przeto uderz się w biodro! ",
            "17": "Bo wypróbowany on, - i cóż? \"Lecz gdyby rózga sama lekceważyła?\" - Nie będzie tego, rzecze Pan Wiekuisty. ",
            "18": "Ty tedy, synu człowieczy, prorokuj a uderz dłonią w dłoń, bo podwoi się miecz na potrójny, miecz morderczy to, miecz mordu wielkiego, który osaczy ich. ",
            "19": "Aby potruchlały serca, a mnożyły się klęski; na wszystkie bramy ich położę grozę miecza, który cały w błyskawicę zmieniony, wyostrzony dla rzezi. ",
            "20": "Zbierz się na prawo, uderzaj na lewo, dokądkolwiek ostrze twe przeznaczone! ",
            "21": "Bo i Ja uderzę dłonią w dłoń, aby uciszyć oburzenie Moje; Ja Wiekuisty to wyrzekłem! ",
            "22": "I doszło mnie słowo Wiekuistego, głosząc: ",
            "23": "Ty zaś synu człowieczy, nakreśl sobie dwie drogi, po której nadciągnąć może miecz króla Babelu; z ziemi jednej wyjść mają obie, a drogowskaz wyryjesz, - na początku drogi do każdego miasta wyryjesz go. ",
            "24": "Drogę nakreśl po której nadciągnąć może miecz, do Rabba synów Ammonu, i do Judy, do obwarowanej Jerozolimy. ",
            "25": "Albowiem stoi już król Babelu na rozdrożu, aby na początku dwu tych dróg wedle wyroczni sobie wróżyć: potrząsa strzały, radzi się domowych bożków, bada wątrobę. ",
            "26": "W prawicę jego pada wyrocznia \"Jerozolima\", aby szykować tarany, aby rozwierać otwory przełomem, aby podnieść okrzyki przy trąbach bojowych, by skierować tarany przeciw bramom, by wsypać wały a budować wieże. ",
            "27": "Ale to niby wyrocznią fałszywą w oczach ich, przysięgi nad przysięgi wszak mają; gdy to właśnie przypomina o winie, aby pojmani zostali. ",
            "28": "Przeto rzecze tak Pan Wiekuisty: Ponieważ przywodzicie na pamięć winę waszę przez wyjaśnienie się występków waszych, że uwidoczniają się grzechy wasze we wszystkich waszych sprawach, - ponieważ przypominacie się tak, przeto ręką tą pojmani będziecie. ",
            "29": "Ty zaś, zniesławiony niegodziwcze, książę israelski, którego dzień nadchodzi, czasu kaźni ostatecznej, ",
            "30": "Tak rzecze Pan Wiekuisty: Precz z tyarą, zrzucić koronę: To nie zostanie już takiem. Niskie wywyższyć, a wysokie poniżyć! ",
            "31": "W ruinę, w ruinę, w ruinę obrócę ją; wszakże i to się już nie ostanie, póki nie przyjdzie ten, któremu się przynależy, a jemu ją oddam! ",
            "32": "Ty wszakże, synu człowieczy, prorokuj i oświadcz: Tak rzecze Pan Wiekuisty o synach Ammonu i urąganiu ich, a powiesz: Miecz, miecz dobyty, na rzeź wygładzony, aby pożerał, aby się lśnił, ",
            "33": "Podczas gdy obwieszczają ci kłamstwo, podczas gdy wróżą ci fałsz, aby cię przyłączyć do przebitych szyj niegodziwców, których dzień nadszedł, czasu kaźni ostatecznej. ",
            "34": "Czyżby cofnąć się miał do pochew swoich? Na miejscu gdzieś zrodzony, na ziemi z której pochodzisz sądzić cię będę. ",
            "35": "I wyleję na ciebie oburzenie Moje, ogniem rozjątrzenia Mojego wionę nad tobą, i podam cię w moc ludzi zdziczałych, kujących twe zniszczenie. ",
            "36": "Ogniowi pójdziesz na pastwę, krew twoja się ostanie w pośrodku ziemi; nie będziesz wspominana więcej albowiem Ja wiekuisty to wyrzekłem. "
        },
        "21": {
            "0": "I doszło mnie słowo Wiekuistego, głosząc: ",
            "1": "A ty, synu człowieczy, czy chcesz skarcić, skarcić ten gród krwiożerczy? objaw mu tedy wszystkie obmierzłości jego. ",
            "2": "A powiedz: Tak rzecze Pan Wiekuisty do grodu, który krew wylał wpośród siebie, aby się zbliżył czas jego, który czynił bałwany u siebie, aby się skalał. ",
            "3": "Przez krew twoję, którąś wylał, popadłeś winie, a bałwanami, któreś uczynił, skalałeś się, i przybliżyłeś dni twoje, i doszedłeś do kresu lat twoich; przeto podam cię na pohańbienie narodom, a na pośmiewisko wszystkim ziemiom. ",
            "4": "Blizcy i dalecy będą urągali tobie, ty, ze skażenia osławiony, zawichrzeń pełny. ",
            "5": "Oto książęta israelscy - każdy ramię swe używał wpośród ciebie, aby przelewać krew. ",
            "6": "Ojca i matkę lekceważono wpośród ciebie, nad cudzoziemcami popełniano bezprawia wpośród ciebie, sierotę i wdowę krzywdzono wpośród ciebie! ",
            "7": "Świętościami Mojemi gardziłeś, a sabbaty Moje znieważałeś. ",
            "8": "Oszczercy krążyli wpośród ciebie, aby wylewać krew a na wyżynach ucztowano u ciebie, a rozpustę krzewiono wpośród ciebie! ",
            "9": "Srom ojca odkrywano wpośród ciebie, niewiastę odosobnioną gwałcono wpośród ciebie. ",
            "10": "Jeden z żoną bliźniego popełniał obmierzłości, a drugi synowę swoję kaził sprosnością, a inny siostrę swoję, córkę ojca swego gwałcił wpośród ciebie. ",
            "11": "Datki przyjmowano wpośród ciebie, aby przelewać krew, lichwę i przyrost brałeś, i obdzierałeś bliźnich twoich wyzyskiem, a o mnie zapomniałeś rzecze Pan Wiekuisty! ",
            "12": "I otom załamał ręce wobec grabieży, której się dopuszczałeś, i wobec krwi (niewinnej) która się lała wpośród ciebie. ",
            "13": "Czyż wytrzyma odwaga twoja, czyż podołają ręce twoje w dniach, w których się rozprawię z tobą? Ja Wiekuisty to wyrzekłem, i Ja to spełnię. ",
            "14": "I rozproszę cię między narody, i rozmiotę cię po ziemiach, i zniosę do szczętu nieczystość twoję z pośród ciebie. ",
            "15": "I poniżonym będziesz sam przez siebie w oczach ludów, i poznasz, żem Ja Wiekuisty. ",
            "16": "I doszło mnie słowo Wiekuistego, głosząc: ",
            "17": "Synu człowieczy! Obrócił Mi się dom Israela w żużelicę; Wszyscy oni miedzią i cyną i żelazem i ołowiem w topielni: żużlami srebra się stali. ",
            "18": "Przeto rzecze tak Pan Wiekuisty: Dla tego żeście się wszyscy obrócili w żużle, przeto oto zrzucę Ja was do wnętrza Jerozolimy. ",
            "19": "Jak się zrzuca srebro i miedź, i żelazo i ołów i cynę do wnętrza topielni, aby rozżarzyć nad tém ogień, by je stopić, tak zrzucę was w gniewie i oburzeniu Mojém, i strącę was i roztopię. ",
            "20": "I zbiorę was, i wionę nad wami ogniem rozjątrzenia Mojego, że stopicie się wpośrodku jej. ",
            "21": "Jak się topi srebro w topielni, tak roztopicie się we wnętrzu jej, a poznacie, żem Ja Wiekuisty wylał oburzenie Moje nad wami. ",
            "22": "I doszło mnie słowo Wiekuistego, głosząc: ",
            "23": "Synu człowieczy, oświadcz jej: Tyś ziemią nieoczyszczoną, nie zroszoną w dzień rozjątrzenia. ",
            "24": "Szajka proroków w niej jako lew huczący, rozszarpujący zdobycz: Dusze pożerają, mienie i kosztowności zabierają, wdowy mnożą wpośród niej. ",
            "25": "Kapłani jej gwałcą zakon Mój, a znieważają świętości moje; między świętém a powszedniém nie czynią przedziału, a między czystém a nieczystém nie uczą różnicy; od sobót też moich odwracają oczy swoje, tak żem zelżony wpośród nich. ",
            "26": "Panowie wpośród niej niby wilcy, rozszarpujący zdobycz, gotowi krew przelewać, dusze zagubić, aby zysk zdobyć. ",
            "27": "Prorocy zaś jej osmarowują im tynk nad tem, zwiastując kłamstwo, wróżąc fałsz, głosząc: \"Tak rzecze Wiekuisty,\" gdy Wiekuisty nie rzekł. ",
            "28": "Lud pospolity dopuszcza się zdzierstwa i zagrabia łupy, a biednego i ubogiego gnębią, a cudzoziemca ograbiają bezprawnie. ",
            "29": "A szukałem wpośród nich męża, któryby mur dźwignął, a stanął na wyłomie przed obliczem Mojém za ziemią tą, abym jej nie zburzył, alem nie znalazł. ",
            "30": "To też wyleję nad nimi rozjątrzenie Moje, ogniem oburzenia Mojego zniweczę ich; postępki ich zwalę na głowę ich! rzecze Pan, Wiekuisty. "
        },
        "22": {
            "0": "I doszło mnie słowo Wiekuistego, głosząc: ",
            "1": "Synu człowieczy! Dwie niewiasty córkami jednej matki były. ",
            "2": "I kaziły się w Micraim, w młodości swojej kaziły się; tam miętoszono piersi ich, i tam pieszczono łono dziewicze ich. ",
            "3": "A imię ich: Ohola, starsza, i Oholiba siostra jej; i stały się Mojemi, i urodziły synów i córki. A zaś imiona ich: Samarja była Oholą, a Jerozolima Oholibą. ",
            "4": "I kaziła się Ohola przy Mnie, i zapałała namiętnością ku zalotnikom swoim, ku Asyryjczykom poblizkim. ",
            "5": "Ku strojnym w błękit, ku namiestnikom i satrapom, samym młodzianom nadobnym, ku rycerzom harcującym na rumakach. ",
            "6": "I skierowała sprosne żądze swoje ku nim - doborem synów Aszuru byli wszyscy. Przez wszystkich też, ku którym namiętnością pałała, przez wszystkie bożyszcza ich, skaziła się. ",
            "7": "Bo rozpusty swej z Micraim nie poniechała, bo bawili przy niej w młodości jej, pieszcząc łono jej dziewicze a wylewając sprosną żądzę swą na nią. ",
            "8": "To też wydałem ją w moc zalotników jej, w moc synów Aszuru, ku którym żądzą pałała. ",
            "9": "Oni odkryli srom jej, synów i córki jej zabrali, ją zaś mieczem zamordowali, że stała się pamiątką u kobiet, i tak spełnili sądy nad nią. ",
            "10": "Ale choć widziała to siostra jej Oholiba, okazała jednak zdrożniejszą jeszcze namiętność niż ona, a rozpustę większą od rozpusty siostry swojej. ",
            "11": "Ku synom Aszuru zapałała żądzą, ku namiestnikom i satrapom poblizkim, w zdobny strój przybranym; ku rycerzom harcującym na rumakach, samym młodzianom nadobnym. ",
            "12": "I widziałem jak i ona skalaną została; po jednej drodze postępowały obie. ",
            "13": "Ona wszakże oddawała się dalszej jeszcze rozpuście, a ujrzawszy mężów wyrytych na murze, wizerunki kasdejczyków malowanych czerwienią, ",
            "14": "Przepasanych pasami u bioder swoich, z zwieszającymi się turbanami na głowach, na podobieństwo trzeciaków wszyscy, w postaci synów Babelu, których Kasdym ziemią jest rodzinną. -  ",
            "15": "Zapałała tedy żądzą ku nim na sam widok oczu swoich, i wysłała posły do nich do Kasdym. ",
            "16": "I przybyli do niej synowie Babelu, dla łoża pieszczot i skalali ją rozpusta swoją, i kaziła się nimi; wszakże odwróciła się dusza jej z przesytem od nich. ",
            "17": "Gdy tak ujawniła rozpustę swoję, a odkryła srom swój, odwróciła się też i dusza Moja ze wstrętem od niej, jak była się odwróciła dusza Moja ze wstrętem od siostry jej. ",
            "18": "Ale mnożyła ona dalej rozpustę swą, przypominając sobie dni młodości swojej, gdy się kaziła w ziemi Micraim. ",
            "19": "I pałała żądzą ku lubieżnikom jego, których ciało na wzór ciała osłów, a których wylew podobny do wylewu źrebców. ",
            "20": "I obejrzałaś się za wszeteczeństwem w młodości twojej, gdy pieścili ci z Micraim piersi twoje, gwoli łonu młodości twojej. ",
            "21": "Przeto, Oholibo, rzecze tak Pan Wiekuisty: Oto pobudzę zalotników twoich przeciw tobie, tych od których odwróciła się dusza twoja z przesytem, i sprowadzę ich na cię zewsząd. ",
            "22": "Synów Babelu i wszystkich Kasdejczyków, Pekod i Szoa i Koa, wszystkich synów Aszuru wraz z nimi, samych młodzianów nadobnych, namiestników i satrapów, trzeciaków i znamienitych, owych wszystkich - harcujących na rumakach, ",
            "23": "I przyciągną przeciw tobie z gromadą wozów i kół i zbiorowiskiem plemion; z puklerzami i tarczami i w hełmach ustawią się przeciw tobie wokoło, i poruczę im sąd, i sądzić cię będą według sądów swoich. ",
            "24": "I zwrócę żarliwość Moję przeciw tobie i postąpią w zapalczywości z tobą; nos i uszy ci utną, a pozostałość twoja od miecza legnie. Synów i córki twoje zabiorą, a pozostałość twoja w ogniu strawiona będzie. ",
            "25": "I zwloką z ciebie szaty twoje, i zabiorą klejnoty twe wspaniałe. ",
            "26": "I usunę sprosność twoję z ciebie, i rozpustę twoję z ziemi Micrejczyków, abyś nie podnosiła już oczu swych ku nim, a o Micraimie nie wspomniała więcej. ",
            "27": "Gdyż tak rzecze Pan Wiekuisty: Oto wydam cię w moc tych, których nienawidzisz, w moc tych, od których odwróciła się z przesytem dusza twoja. ",
            "28": "I postąpią z tobą z zawziętością, i zabiorą cały twój dorobek, i pozostawią cię obnażoną i ogołoconą, i odkryje się srom rozpusty twojej, i sprosność twoja, i wszeteczeństwa twoje. ",
            "29": "Spotka to ciebie, ponieważ zalecałaś się narodom, ponieważ zbrukałaś się bożyszczami ich. ",
            "30": "Po drodze siostry twojej postępowałaś, przeto oddam kielich jej w ręce twoje. ",
            "31": "Tak rzecze Pan Wiekuisty: Kielich siostry twojej wychylisz, głęboki i szeroki, - pośmiewiskiem i urągowiskiem zostaniesz - wiele on obejmie. ",
            "32": "Upojenia i utrapienia pełna będziesz; kielichem przerażenia i strętwienia jest kielich siostry twej Samaryi. ",
            "33": "I wychylisz go i wysączysz, a skorupy jego pogryziesz i piersi swe rozszarpiesz. Albowiem ja to wyrzekłem, rzecze Pan Wiekuisty. ",
            "34": "Przeto rzecze tak Pan Wiekuisty: Ponieważ zapomniałaś o Mnie, a rzuciłaś Mnie za siebie, przeto ponieś sprosność twoję i wszeteczeństwo twoje. ",
            "35": "I rzekł Wiekuisty do mnie: Synu człowieczy, jeśli się chcesz rozprawić z Oholą i Oholibą, oznajm im obmierzłości ich. ",
            "36": "Albowiem przeniewierstwa się dopuszczały, a krew w ręku ich, bo dopuszczały się przeniewierstwa z bożyszczami swojémi, a też i synów, których Mi zrodziły przeprowadzały przez ogień dla nich na żer. ",
            "37": "I to jeszcze uczyniły Mi: Splugawiły świątynię Moję onego dnia a sabaty Moje znieważyły. ",
            "38": "A zarznąwszy synów owych bożyszczom swoim, przybyły do świątyni mojej tegoż samego dnia, aby ją znieważyć; oto tak czyniły we wnętrzu świątyni Mojej! ",
            "39": "A posyłały wszak i do mężów, którzy zdaleka przybywali; Gdy wysłano do nich posła, przybywali. Dla nich toś się kąpała, i oczy barwiła, i klejnotami się stroiła -  ",
            "40": "I siadłaś na łożu drogocenném, przed którym stół był nakryty, i postawiłaś na nim kadzidło i olejki Moje. ",
            "41": "I tak rozlegała się wrzawa tłumu rozbawionego u niej; a obok owych mężów z masy ludu sprowadzono też opojów z pustyni; ci włożyli naramienniki na ramiona im, a korony wspaniałe na głowy ich. ",
            "42": "I rzekłem: U zawiędłej jeszcze wszeteczeństwo! Teraz właśnie rozpuści się rozpusta jej - i tak stało się. ",
            "43": "I wchodzili do niej jak się wchodzi do nierządnicy; tak wchodzili do Oholi i Oholiby, kobiet wszetecznych. ",
            "44": "Ale mężowie prawi, oni sądzić je będą podług prawa wiarołomnych i podług prawa morderczyń; bo wiarołomne są, a krew na ręku ich. ",
            "45": "Albowiem tak rzecze Pan Wiekuisty: Sprowadzę na nie czerń, a podam je na męki i na grabież. ",
            "46": "I obrzuci je kamieniami ta czerń, i rozsiecze je mieczami swoimi, synów i córki ich wymordują, a domy ich ogniem spalą. ",
            "47": "I tak usunę sprosność z ziemi, i wezmą sobie przykład wszystkie niewiasty, a nie uczynią podług sprosności waszej. ",
            "48": "I tak zwalę sprosność waszę na was, a grzechy z bożyszczami waszemi poniesiecie, a poznacie, żem Ja Pan Wiekuisty. "
        },
        "23": {
            "0": "I doszło mnie słowo Wiekuistego roku dziewiątego, miesiąca dziesiątego, dziesiątego dnia tegoż miesiąca, głosząc: ",
            "1": "Synu człowieczy! Zapiszesz sobie nazwę dnia tego, - tegoż właśnie dnia! bo natarł król Babelu na Jerozolimę tegoż właśnie dnia. ",
            "2": "I ułożysz dla domu przekory przypowieść i powiesz im: Tak rzecze Pan Wiekuisty: Przystaw ten kocioł, przystaw, a też nalej weń wody. ",
            "3": "Włóż doń połacie jego, każdą połać wyborową, udziec i łopatkę; najlepszemi kośćmi napełnij go. ",
            "4": "Z wyboru owiec weźmiesz je, a stos ułożysz dla kości pod nim; daj zakipić kipiątku jego, aby uwarzyły się i kości jego w nim. ",
            "5": "Za prawdę, tak rzecze Pan Wiekuisty: Biada miastu winy krwawej! kotłowi, na którym rdza jego siedzi, a z którego rdza nie ustąpiła; połać po połaci wyjm zeń, nie będzie rzucany los o nią. ",
            "6": "Albowiem przelana jego krew jeszcze we wnętrzu jego jest, na nagą skałę ją wytoczyło, nie wylewało jej na ziemię, aby przykrył ją proch. ",
            "7": "Aby wzbudzić żarliwość, aby straszną pomstę wywrzeć zostawiłem krew jego na skale nagiej, aby nigdy przykrytą nie była. ",
            "8": "Przeto rzecze tak Pan Wiekuisty: Biada miastu winy krwawej! Tak, uczynię i Ja wielkim stos! ",
            "9": "Nagromadź drew, rozpal ogień, uwarz mięsiwo, mieszaj polewkę, a niechaj prażą się kości. ",
            "10": "A zostaw go pustym na węglach jego, aby się rozżarzył jego kruszec, a roztopiła w nim jego nieczystość, aby strawioną została rdza jego. ",
            "11": "Usiłowania wyczerpał, ale nie chciała zeń ustąpić mnoga rdza jego, cuchnąca jego rdza. ",
            "12": "Dla skażenia się twego sprosnego, ponieważ chciałem cię oczyścić a nie oczyściłaś się, ze skażenia twojego nie oczyścisz się więcej, póki nie ukoję oburzenia Mego na tobie. ",
            "13": "Ja Wiekuisty to wyrzekłem; nadchodzi a spełnię to: nie przepuszczę, i nie oszczędzę ani pożałuję. Wedle dróg twoich i wedle spraw twoich osądzę cię, rzecze Pan Wiekuisty. ",
            "14": "I doszło mnie słowo Wiekuistego, głosząc: ",
            "15": "Synu człowieczy! Oto zabieram od ciebie rozkosz oczu twoich porażeniem; wszakże nie uskarżaj się i nie płacz, a niech nie płynie łza twoja. ",
            "16": "Wzdychaj w milczeniu, nie urządzaj żałoby jako po umarłym; turban twój nawiąż na się, a sandały twoje wzuj na nogi twoje, a nie otulaj się po brodę, a stypy niczyjej nie pożywaj! ",
            "17": "A gdy mówiłem to ludowi zrana, zmarła mi żona moja wieczorem, i uczyniłem nazajutrz jak mi poleconém było. ",
            "18": "I rzekł do mnie lud: Czybyś nie wytłumaczył nam co to ma znaczyć dla nas, że tak postępujesz? ",
            "19": "I odpowiedziałem im: Słowo Wiekuistego doszło mnie, głosząc: ",
            "20": "Oświadcz domowi Israela: Tak rzecze Pan Wiekuisty: Oto znieważę świątynię Moję, wyniosłą obronę waszę, rozkosz waszych oczu, i ukochanie waszej duszy, a synowie i córki wasze, któreście tam zostawili od miecza legną. ",
            "21": "Uczynicie tedy jakom ja uczynił; nie otulicie się po brodę, a stypy niczyjej nie będziecie pożywali. ",
            "22": "A turbany zachowacie na głowach waszych, a sandały na waszych nogach, nie będziecie się uskarżali ani płakali, lecz zanikniecie w winach waszych, a będziecie jęczeli jeden wobec drugiego. ",
            "23": "I będzie Jecheskiel wam wskazówką: jako on czynił, tak i wy uczynicie, gdy się spełni, a poznacie, żem Ja Pan Wiekuisty. ",
            "24": "Ty zaś, synu człowieczy, oto czasu, którego zabiorę im ich obronę, chlubę ich okazałą, rozkosz ich oczu, i tęsknotę ich duszy, synów i córki ich, -  ",
            "25": "Tegoż czasu przybędzie niedobitek do ciebie, aby wygłosić to uszom (waszym). ",
            "26": "Onego też czasu otworzą się usta twoje wraz z niedobitkiem, a będziesz mówił, a nie zostawał niemym więcej. I będziesz im wróżbą, a poznają, żem Ja Wiekuisty. "
        },
        "24": {
            "0": "I doszło mnie słowo Wiekuistego, głosząc: ",
            "1": "Synu człowieczy! Zwróć oblicze swe ku synom Ammonu, a prorokuj przeciw nim. ",
            "2": "I oświadcz synom Ammonu: Słuchajcie słowa Pana Wiekuistego! Tak rzecze Pan Wiekuisty: Ponieważ wykrzykujesz: hejże, hej! nad świątynią Moją, że znieważoną została, i nad ziemią Israela, że spustoszona, i nad tymi z domu Judy, że poszli w niewolę: ",
            "3": "Dla tego oto podam cię synom Wschodu w dziedzictwo, aby urządzili w tobie koczowiska swoje, a pobudowali w tobie osady swoje, im to pożywać płody twoje, i im wypijać mleko twoje. ",
            "4": "I obrócę Rabbę na wygon dla wielbłądów, a ziemię, synów Ammonu na legowisko trzodom, a poznacie, żem Ja Wiekuisty. ",
            "5": "Gdyż tak rzecze Pan Wiekuisty: Ponieważ klaskałeś w dłoń, a tupałeś nogą, a radowałeś się z całą pogardą duszy nad ziemią Israela. ",
            "6": "Dla tego oto wyciągnę rękę Moję przeciw tobie, i wydam cię na łup narodom, i wytracę cię z pośród ludów, i zgładzę z pośród krajów; wytępię cię, abyś poznał, żem Ja Wiekuisty! ",
            "7": "Tak rzecze Pan, Wiekuisty: Ponieważ wołał Moab wraz z Seirem: Oto teraz jako wszystkie narody dom Judy! ",
            "8": "Dla tego oto wyłamię górską ścianę Moabu, że pozbawiony będzie miast, miast swych aż do krańca: krasy kraju, Bet Hajeszymot, Baal Meon, i Kirjataim. ",
            "9": "Synom Wschodu wraz z (ziemią) synów Ammonu oddam go w dziedzictwo, aby nie wspominano więcej o synach Ammonu między narodami. ",
            "10": "I tak spełnię nad Moabem sądy, aby poznali, żem Ja Wiekuisty. ",
            "11": "Tak rzecze Pan Wiekuisty: Ponieważ postępował Edom mściwie względem domu Judy, a zawinili ciężko, mszcząc się nad nimi; ",
            "12": "Przeto rzecze tak Pan Wiekuisty: Wyciągnę rękę Moję przeciw Edomowi, i wytępię z pośród niego od człowieka do bydlęcia, i obrócę go w pustkowie; od Temanu do Dedan od miecza legną. ",
            "13": "I spełnię pomstę Moję nad Edomem ręką ludu Mego israelskiego, i postąpi z Edomem podług gniewu i oburzenia Mojego; a poznać im pomstę Moję, rzecze Pan Wiekuisty. ",
            "14": "Tak rzecze Pan Wiekuisty: Ponieważ postępowali Filistyni mściwie, mszcząc się zawzięcie i z pogardą w duszy, aż do zaguby, z powodu nienawiści wiecznej. ",
            "15": "Przeto rzecze tak Pan Wiekuisty: Oto wyciągnę rękę moję przeciw Filistynom i wytępię Kretów, i wytracę szczątek nad pobrzeżem morza; ",
            "16": "I spełnię nad nimi pomsty wielkie skarceniami srogiemi, a poznają żem Ja Wiekuisty, gdy spełnię pomstę Mą nad nimi. "
        },
        "25": {
            "0": "I stało się jedenastego roku, pierwszego dnia miesiąca, że doszło mnie słowo Wiekuistego, głosząc: ",
            "1": "Synu człowieczy! Ponieważ wykrzykiwał Cor nad Jerozolimą: Hejże! skruszona brama ludów, zwróciła się ku mnie, zbogacę się zburzoną! -  ",
            "2": "Przeto rzecze tak Pan, Wiekuisty: Oto Ja przeciw tobie Corze! i sprowadzę na ciebie narody liczne, jak wyprowadza morze fale swoje. ",
            "3": "I zniszczą mury Coru, i zburzą jego wieże, i zmiotę nawet ziemię z powierzchni jego, i obrócę go w nagi głaz. ",
            "4": "Rozscieliskiem dla sieci się stanie w pośrodku morza; bom Ja to zapowiedział, rzecze Pan Wiekuisty, a pójdzie on na łup narodom. ",
            "5": "Córy też jego na lądzie, mieczem pobite będą, aby poznały, żem Ja Wiekuisty. ",
            "6": "Albowiem tak rzecze Pan, Wiekuisty: Oto przywiodę przeciw Corowi Nebukadrecara, króla Babelu, od północy, króla królów, z końmi i z wozami i z jezdnymi, i z czeredą i z ludem licznym. ",
            "7": "Córy twoje na lądzie mieczem pobije, i rozłoży przeciw tobie baszty, i usypie przeciw tobie dach tarczowy. ",
            "8": "A uderzenia taranów swoich wymierzy na mury twoje, a wieże twoje zburzy żelazem swojém. ",
            "9": "Wskutek mnóztwa rumaków jego pokryje cię kurzawa ich; od zgiełku konnicy i kół i wozów zadrżą mury twoje, gdy wkroczy w bramy twe, jak się wkracza do miasta zdobytego. ",
            "10": "Kopytami rumaków swoich stratuje wszystkie ulice twoje, lud twój mieczem pobije, a kolumny twe potężne na ziemię runą. ",
            "11": "I złupią skarby twoje, i zrabują towary twoje, i zburzą mury twoje, a domy rozkoszy twojej rozwalą, a kamienie i drzewo i gruz twój w głąb morza rzucą. ",
            "12": "I uciszę zgiełk pieśni twoich, a brzęk lutni twoich rozlegać się już przestanie. ",
            "13": "I obrócę cię w głaz nagi; rozścieliskiem dla sieci zostaniesz; nie będziesz już odbudowane, bom Ja Wiekuisty to zapowiedział, rzecze Pan, Wiekuisty. ",
            "14": "Tak rzecze Pan, Wiekuisty do Coru: Zaprawdę, czyż od łomotu upadku twego, gdy jęczeć będą ranni, gdy okrutnie mordować będą wpośród ciebie, nie zadrżą wybrzeża? ",
            "15": "I zstąpią ze stolic swoich wszyscy książęta pomorza, i złożą z siebie płaszcze swoje, i szaty swe wzorzyste zdejmą. Lękiem się przyodzieją, na ziemi siądą; a wzdrygając się ustawicznie, przerażeni będą z powodu ciebie. ",
            "16": "I podniosą nad tobą pieśń żałobną, i powiedzą o tobie: Jakżeś zginął, ty ludny, z pośród mórz, grodzie sławny, co to silny był na morzu, zarówno on jak mieszkańcy jego, szerzący postrach na wszystkich sąsiadów swoich! ",
            "17": "Teraz to drżą pobrzeża w dzień upadku twego, a trwożą się wyspy morza nad końcem twoim. ",
            "18": "Gdyż tak rzecze Pan Wiekuisty: Gdy uczynię cię miastem opustoszałém jako miasta już niezamieszkane, gdy wywiodę na cię toń, a pokryją cię wody wielkie, ",
            "19": "Wtedy strącę cię ku tym, co do grobu zstąpili, do ludu od wieków przebrzmiałego, i osadzę cię w krainie podziemnej, wśród ruin odwiecznych, wśród tych co do grobu zstąpili, abyś nie panował i roztaczał chwały w krainie żyjących. ",
            "20": "Nagły koniec uczynię z tobą, a nie będzie cię; i będą cię szukali, ale nie znajdą już na wieki, rzecze Pan Wiekuisty. "
        },
        "26": {
            "0": "I doszło mnie słowo Wiekuistego, głosząc: ",
            "1": "Ty zaś, synu człowieczy, podniesiesz nad Corem pieśń żałobną, ",
            "2": "I powiesz do Coru: Któryś osiadł nad portami morza, który handel prowadzisz z narodami ku pobrzeżom licznym, tak rzecze Pan, Wiekuisty: Corze, tyś mniemał: jam skończonej piękności! ",
            "3": "W pośrodku mórz są burty twoje; budowniczowie twoi udoskonalili piękność twoję. ",
            "4": "Z cyprysów Szeniru pobudowali wszystkie planki twoje, cedry z Libanu wzięli, aby wznieść maszt na tobie. ",
            "5": "Z dębów Baszanu uczynili wiosła twoje; pokład twój urobili z kości słoniowej i z bukszpanu z pobrzeży kittejskich. ",
            "6": "Z bisioru wzorzystego z Micraim był żagiel twój, aby ci za flagę służył; błękit i purpura z pobrzeży Eliszy stanowiły pokrowiec twój. ",
            "7": "Mieszkańcy Cydonu i Arwadu służyli ci jako majtkowie; mistrze twoi Corze, którzy wpośród ciebie, oni sternikami twoimi. ",
            "8": "Starszyzna Gebalu i mistrze jego byli wpośród ciebie tymi, którzy naprawiali uszkodzenia twoje; wszystkie okręty morza i majtkowie ich przebywali u ciebie, aby zamienny handel twój prowadzić. ",
            "9": "Paras i Lud i Put służyli w szeregach twoich jako wojownicy twoi; tarcze i przyłbice zawieszali w pośród ciebie; oni przydawali ci blasku. ",
            "10": "Synowie Arwadu jak własne wojsko twoje czuwali na murach twych dokoła, a zapaśnicy stali na wieżach twoich; tarcze swe zawieszali na murach twych dokoła; oni udoskonalili piękność twoję. ",
            "11": "Tarszysz był nabywcą twoim, dla mnóstwa wszelakich dostatków; srebrem, żelazem, cyną i ołowiem opłacali zbyt twój. ",
            "12": "Jawan, Tubal i Meszech bywali kupcami twoimi; duszami niewolników i sprzętami miedzianymi opłacali towar twój. ",
            "13": "Ci z domu Togarmy opłacali końmi i rumakami i mułami zbyt twój. ",
            "14": "Synowie Dedana byli kramarzami twoimi, pobrzeża liczne składami, którymi rozporządzałeś; rogi słoniowe i heban oddawali ci w dani. ",
            "15": "Aram był nabywcą twoim dla mnóztwa wyrobów twoich; granatami, purpurą, wzorzystemi tkaninami, bisiorem i perłami i rubinami opłacali zbyt twój. ",
            "16": "Jehuda i ziemia israelska byli kupcami twoimi; pszenicą z Minnith i słodkiém pieczywem, i miodem i oliwą i balsamem opłacali towar twój. ",
            "17": "Damesek kupczyło z tobą mnóstwem produktów twoich, dla obfitości wszelakich dostatków, winem z Chelbonu i wełną z Cacharu. ",
            "18": "Wedan i Jawan obiegową monetą zbyt twój opłacały; żelazo kute, kassya i wonna trzcina znajdowały się śród zamiennych towarów twoich. ",
            "19": "Dedan prowadził zamienny handel z tobą czaprakami do jazdy konnej. ",
            "20": "Arab i wszyscy książęta Kedaru, oto nabywcy rozporządzalnych składów twoich; jagniętami i baranami i kozłami - tymi kupczyli z tobą. ",
            "21": "Kupcy z Szeba i z Raema oto kramarze twoi; najprzedniejszem z wszelakich wonności i rozmaitymi kamieniami drogimi i złotem opłacali towar twój. ",
            "22": "Charan i Channe i Eden, kramarze z Szeby i Aszuru i Kilmadu kupczyli z tobą. ",
            "23": "Ci to kupczyli z tobą strojnemi szatami, płaszczami błękitnymi i wzorzystymi, skrzyniami różnobarwnych tkanin, obwiniętymi i silnie skręconymi powrozami na targowisku twojém. ",
            "24": "Okręty Tarszyszu stanowiły karawany dla towarów twoich; i tak wzbogaciłeś się i wsławiłeś bardzo w pośrodku mórz. ",
            "25": "Na wody wielkie wyprowadzili cię żeglarze twoi - wicher wschodni rozbił cię wpośrodku mórz! ",
            "26": "Bogactwa twoje i zbyt twój, towary twoje, majtkowie i sternicy twoi, naprawiacze uszkodzeń twoich i kramarze twoi i wszyscy wojownicy twoi, którzy w tobie wraz z całym tłumem będącym wpośród ciebie, runą w środek morza w dzień upadku twego. ",
            "27": "Na głośny okrzyk sterników twoich zadrżą okolice przyległe. ",
            "28": "I zstąpią z okrętów swoich wszyscy dzierżący wiosła, majtkowie, wszyscy sternicy morscy; na ląd zejdą. ",
            "29": "I zawodzić będą nad tobą głosem wielkim, i narzekać gorzko, i sypać proch na głowy swoje i w popiele się tarzać. ",
            "30": "I wystrzygą sobie łysiny z powodu ciebie, a opaszą się worami i zapłaczą nad tobą w utrapieniu duszy skargą gorzką. ",
            "31": "I podniosą nad tobą w żałości swojej pieśń żałobną, i opłakiwać cię będą: \"Któż dorównywał Corowi, był mu podobny wpośrodku morza\". ",
            "32": "Gdy wychodził zbyt twój z mórz, nasycałeś narody liczne, mnóstwem dostatków i towarów twoich, wzbogacałeś królów ziemi. ",
            "33": "Teraz porwany zostałeś z powierzchni mórz wgłębię wody; towary twoje i cały tłum twój wpośród ciebie runęły. ",
            "34": "Wszyscy mieszkańcy pobrzeży przerażeni z powodu ciebie, i królowie ich trwogą zdjęci zasępili oblicze. ",
            "35": "Kupcy wpośród ludów sykają nad tobą; nagły koniec wziąłeś, a znikłeś na wieki! "
        },
        "27": {
            "0": "I doszło mnie słowo Wiekuistego, głosząc: ",
            "1": "Synu człowieczy, oświadcz księciu Coru: Tak rzecze Pan Wiekuisty: Ponieważ zhardziało serce twoje, a mniemałeś: \"Bogiem ja, siedzibę boską zajmuję wpośrodku mórz!\" - gdy wszak człowiekiem jesteś a nie Bogiem - a stawiłeś jednak zamysły swe jako zamysły Boże. ",
            "2": "Oto niby mędrszym byłeś niż Daniel, żadna tajnia nie sprawiała ci trudności! ",
            "3": "Mądrością i roztropnością twoją zdobyłeś sobie dostatki i nabrałeś złota i srebra do skarbców twoich. ",
            "4": "Wielką pomysłowością twą, handlem twoim rozmnożyłeś dostatki twoje, i zhardziało serce twe z powodu dostatków twoich: ",
            "5": "Przeto rzecze tak Pan Wiekuisty: Ponieważ stawiłeś zamysły swoje jako zamysły Boże, ",
            "6": "Dla tego oto przywiodę na cię cudzoziemców, najsroższych z narodów, i dobędą oni mieczów swoich na błyszczącą mądrość twoję i poniżą blask twój. ",
            "7": "W przepaść cię strącą a zginiesz śmiercią poległych wpośrodku morza. ",
            "8": "Czyż wtedy rzeczywiście powiesz: \"Bogiem Ja\"! - Wobec morderców twoich, gdyś wszak człowiek a nie Bóg w mocy siepacza twojego. ",
            "9": "Śmiercią nieobrzezańców zginiesz z ręki cudzoziemców, gdyż Ja to zapowiedziałem, rzecze Pan Wiekuisty. ",
            "10": "I doszło mnie słowo Wiekuistego, głosząc: ",
            "11": "Synu człowieczy, podniesiesz pieśń żałobną nad królem Coru, i oświadczysz mu: Tak rzecze Pan Wiekuisty: Ty, który zamykasz sobą doskonałość, pełen mądrości i skończonego piękna. ",
            "12": "W Edenie, w sądzie Bożym bawiłeś; różnorodne kamienie drogie były przykryciem twojém: karniol, topaz i jaspis, chryzolit, onyks i beryl, szafir, granat i szmaragd i złoto; wykończenie wypukłości i wklęsłości na tobie w dzień narodzin twoich przygotowane zostało. ",
            "13": "Tyś kerubem był namaszczonym, opiekuńczym, a osadziłem cię na górze świętej, boskiej; tam bawiłeś, wpośród kamieni gorejących przechadzałeś się. ",
            "14": "Nieskazitelny byłeś na drogach twoich od dnia któregoś stworzony, aż znalazła się nieprawość w tobie. ",
            "15": "Wskutek wielkości handlu twojego napełniło się wnętrze twoje bezprawiem, i stałeś się grzesznym; tedy spędziłem cię z góry boskiej i usunąłem cię, kerubie opiekuńczy, z pośród kamieni gorejących. ",
            "16": "Zhardziało serce twoje wskutek piękności twojej; strwoniłeś mądrość twoję na blask twój. Na ziemię strąciłem cię, w obliczu królów postawiłem cię, aby mieli widowisko w tobie. ",
            "17": "Mnóstwem przewinień twoich, nieuczciwym handlem twoim, zniesławiłeś świątnice twoje, i tak wywiodłem ogień z łona twojego, ten cię strawił, i obróciłem cię w proch ziemi przed oczyma wszystkich, co spoglądali na cię. ",
            "18": "Wszyscy, którzy cię znali między narodami przerazili się widokiem twoim, nagły koniec wziąłeś, a znikłeś na wieki. ",
            "19": "I doszło mnie słowo Wiekuistego, głosząc: ",
            "20": "Synu człowieczy! Zwróć oblicze swe ku Cydonowi, a prorokój przeciw niemu. ",
            "21": "I oświadcz: Tak rzecze Pan Wiekuisty: Otom Ja przeciw tobie Cydonie, a wsławię się wpośród ciebie, aby poznali żem Ja Wiekuisty, gdy spełnię sądy nad nim, a uświęcę się przez niego. ",
            "22": "I zeszlę nań mór i krew na ulice jego, a legnie mnóstwo rannych wpośród niego, gdy dobyty będzie miecz przeciw niemu ze wszech stron, a poznają żem Ja Wiekuisty. ",
            "23": "I tak nie stanie więcej dla domu Israela ciernia palącego i kolca raniącego z pomiędzy wszystkich, którzy ich otaczają, którzy pomiatają nimi, a poznają, żem Ja Pan Wiekuisty. ",
            "24": "Tak rzecze Pan Wiekuisty: Gdy zgromadzę dom Israela z pośród narodów, między które rozproszeni zostali, wtedy uświęcę się przez nich w oczach ludów, i osiądą na ziemi swojej, którą oddałem słudze Mojemu Jakóbowi. ",
            "25": "I zamieszkają na niej bezpiecznie, i pobudują domy, i zasadzą winnice, i zamieszkają bezpiecznie podczas gdy spełnię sądy nad wszystkimi, którzy poniewierali nimi w otoczeniu ich, a poznają wtedy, żem Ja Wiekuisty, Bóg ich. "
        },
        "28": {
            "0": "Roku dziesiątego, dziesiątego miesiąca, dwunastego dnia tegoż miesiąca doszło mnie słowo Wiekuistego: głosząc: ",
            "1": "Synu człowieczy! Zwróć oblicze swe ku Faraonowi, królowi Micraimu, i zwiastuj o nim i o Micraimie całym. ",
            "2": "Przemawiaj a powiedz: Tak rzecze Pan Wiekuisty: Otom Ja przeciw tobie Faraonie, królu Micraimu, krokodylu wielki, wylegający się wpośród rzek swoich, który powiada: moja rzeka, a jam ją sobie stworzył! ",
            "3": "Przeto włożę wędę w czeluście twoje, i przyczepię ryby rzek twoich do łusk twych, i wywlokę cię z pośród rzek twoich wraz z wszystkiemi rybami rzek twoich, które powięzły na łuskach twoich. ",
            "4": "I rzucę cię na puszczę, ciebie i wszystkie ryby rzek twoich; na szczerém polu legniesz, nie zbiorą cię ani sprzątną: zwierzowi ziemi i ptactwu nieba oddam cię na żer. ",
            "5": "I poznają wszyscy mieszkańcy Micraimu, żem Ja Wiekuisty, przeto, że byli tylko podporą z trzciny dla domu Israela. ",
            "6": "Gdy cię ujęli dłonią skruszyłeś się i rozciąłeś im ramię całe, a gdy się oparli na tobie złamałeś się i zwichnąłeś im biodra całe! ",
            "7": "Przeto rzecze tak Pan, Wiekuisty: Oto przywiodę na cię miecz, i wytępię z pośród ciebie ludzi i bydło. ",
            "8": "I obróci się ziemia Micraim w pustkowie i rumowisko, a poznają, żem Ja Wiekuisty, dla tego że mówił: rzeka moją jest, a jam ją utworzył. ",
            "9": "Przeto Ja oto przeciw tobie i przeciw rzekom twoim, i obrócę ziemię Micraim w rumowiska wielkie, w pustkowie od Migdolu do Seweneh, i aż do granicy kuszyckiej. ",
            "10": "Nie przejdzie po niej stopa ludzka i stopa bydlęcia nie przejdzie po niej, a nie będzie zamieszkaną przez czterdzieści lat. ",
            "11": "I obrócę ziemię Micraim w pustkowie śród ziem spustoszonych, a miasta jej wpośród miast zburzonych pustemi zostaną czterdzieści lat, i rozproszę Micrejczyków między narody i rozmiotę ich po ziemiach. ",
            "12": "Wszakże tak rzecze Pan Wiekuisty: Ku końcowi czterdziestu lat zgromadzę znowu Micrejczyków z pośród narodów, kędy rozproszeni byli. ",
            "13": "I przywrócę brańców Micraimu, i przywiodę ich do ziemi Patros, do ziemi ich rodzinnej; i będą tam królestwem uniżoném. ",
            "14": "Z pomiędzy królestw będzie najniższém, a nie wyniesie się już nad inne narody; i uszczuplę ich, aby nie panowali więcej nad narodami. ",
            "15": "I nie będzie taki nadal dla domu Israela otuchą, któraby Mi przypominała winę ich, że się oglądali na nich; i poznają, żem Ja Pan, Wiekuisty. ",
            "16": "I stało się dwudziestego siódmego roku, miesiąca pierwszego, pierwszego dnia tegoż miesiąca, że doszło mnie słowo Wiekuistego, głosząc: ",
            "17": "Synu człowieczy! Nebukadrecar, król Babelu, obarczył wojsko swoje pracą wielką koło Coru: każda głowa obłysiała, a każde ramię starte; zapłaty wszakże nie miał ani on, ani wojsko jego od Coru za pracę, którą podjął około niego. ",
            "18": "Przeto rzecze tak Pan, Wiekuisty: Oto oddaję Nebukadrecarowi, królowi Babelu, ziemię Micraim, aby uprowadził tłumy jej, i złupił łup jej, a było to zapłatą dla wojska jego. ",
            "19": "Jako nagrodę zaś dla niego, o którą służył, oddam mu samą ziemię Micraim, gdyż pracowali dla Mnie, rzecze Pan, Wiekuisty. ",
            "20": "Dnia onego podźwignę róg domu Israela, a tobie dam swobodę mowy wpośród nich, aby poznali, żem Ja Wiekuisty. "
        },
        "29": {
            "0": "I doszło mnie słowo Wiekuistego, głosząc: ",
            "1": "Synu człowieczy! Prorokuj, a oświadcz: Tak rzecze Pan, Wiekuisty: Biadajcie, biada nad onym dniem! ",
            "2": "Bo bliskim ten dzień, tak, bliskim dzień Wiekuistego! dniem pomroki, dniem sądu narodów będzie. ",
            "3": "I przeniknie miecz do Micraim, i wzniknie drżenie w Kusz, gdy legną ranni w Micraimie, a uprowadzą tłum jego, a zburzone będą posady jego. ",
            "4": "Kusz i Put i Lud i wszyscy mieszańcy, i Kub, i synowie ziemi przymierza wraz z nimi od miecza legną. ",
            "5": "Tak rzecze Wiekuisty! Upadną tedy podpory Micraimu, i runie dumna jego potęga; od Migdolu do Sewenneh od miecza legną w niem, rzecze Pan, Wiekuisty. ",
            "6": "I opustoszeją wśród ziem spustoszonych, a miasta jego wpośród miast zburzonych zostaną. ",
            "7": "A poznają, żem Ja Wiekuisty, gdy wzniecę ogień w Micraimie, a skruszeni będą wszyscy pomocnicy jego. ",
            "8": "Dnia onego wynijdą posłowie od oblicza Mojego na okrętach, aby zatrwożyć Kusz bezpieczny; i powstanie drżenie wpośród nich jak w dzień Micraimu; bo oto nadchodzi! ",
            "9": "Tak rzecze Pan, Wiekuisty: Tak to położę koniec wrzawie Micraimu przez Nebukadrecara, króla Babelu. ",
            "10": "On i lud jego z nim, najsrożsi z narodów, sprowadzeni zostaną, by spustoszyć ten kraj; i dobędą mieczów swoich przeciw Micraimowi, i napełnią ziemię poległymi. ",
            "11": "I przeistoczę rzeki w suszę i zaprzedam ziemię w moc niecnych, i spustoszę kraj i pełnię jego ręką barbarzyńców, Ja Wiekuisty to wyrzekłem! ",
            "12": "Tak rzecze Pan Wiekuisty: Wytępię też bałwany, i zniosę bożyszcza z Nof, i księcia z ziemi Micraim - nie będzie go więcej - i wzniecę bojaźń w ziemi Micraim. ",
            "13": "I spustoszę Patros, i rozniecę ogień w Coan, i spełnię sądy nad No. ",
            "14": "Wyleję też zapalczywość Moję na Syn, twierdzę Micraimu, a wytępię tłum z No. ",
            "15": "I rozniecę ogień w Micraimie: drżeć, dygotać będzie Syn, a No rozwaloném być musi, a Nof wrogowie wtargną weń w jasny dzień. ",
            "16": "Młodzieńcy Awenu i Pi-Beset od miecza legną, a one same w niewolę pójdą. ",
            "17": "A w Tachpanches zamroczy się dzień, gdy tam skruszę buławy Micraimu, a usunięta będzie zeń wyniosła potęga jego; ono samo, - mrok pokryje je, a córy jego w niewolę pójdą. ",
            "18": "I spełnię sądy nad Micraimem, a poznają żem Ja Wiekuisty. ",
            "19": "I stało się jedenastego roku, pierwszego miesiąca siódmego dnia tegoż miesiąca, że doszło mnie słowo Wiekuistego, głosząc: ",
            "20": "Synu człowieczy! Ramię Faraona, króla Micraimu skruszyłem, a oto obwiązaném nie zostało, ani leków użyto, ani bandażu założono, aby je opatrzyć, żeby się pokrzepiło a mogło za miecz chwycić. ",
            "21": "Przeto rzecze tak Pan Wiekuisty: Otom Ja przeciw Faraonowi, królowi Micraimu, i skruszę ramiona jego, to które jeszcze zdrowe, i to co już złamane, i wytrącę miecz z ręki jego. ",
            "22": "I rozmiotę Micrejczyków między narody, i rozproszę ich po ziemiach. ",
            "23": "I pokrzepię ramiona króla Babelu, i podam miecz Mój w rękę jego, ale skruszę ramiona Faraona, i będzie jęczał jako jęczą ranni przed nim. ",
            "24": "Tak, pokrzepię Ja ramiona króla Babelu, ramiona zaś Faraona opadną, aby poznano, żem Ja Wiekuisty, gdy podam miecz Mój w rękę króla Babelu, a zwróci go przeciw ziemi Micraim. ",
            "25": "I tak rozmiotę Micrejczyków między narody, i rozproszę ich po ziemiach, aby poznali, żem Ja Wiekuisty. "
        },
        "30": {
            "0": "I stało się jedenastego roku, miesiąca trzeciego, pierwszego dnia tegoż miesiąca, że doszło mnie słowo Wiekuistego, głosząc: ",
            "1": "Synu człowieczy! Powiedz Faraonowi, królowi Micraimu i tłumowi jego: do kogożeś był podobny w wielkości twojej? ",
            "2": "Oto był cedr wysmukły, cedr na Libanie, pięknych gałęzi, gęstwiny cienistej, i wybujałego rozrostu, a między chmury sięgała puszysta iglica jego. ",
            "3": "Wody go wypielęgnowały, toń go wyniosła, rzeki swe roztaczając wokoło pnia jego, a kanały swoje prowadząc ku wszystkim drzewom polnym. ",
            "4": "I tak wzbił się wzrost jego ponad wszystkie drzewa polne; rozkrzewiły się odrośle jego, a wydłużyły konary jego z obfitości wód, gdy je rozpostarł. ",
            "5": "Na gałęziach jego gnieździło się wszelakie ptactwo nieba, a pod konarami jego rozradzała się wszelaka dzicz polna, a pod cieniem jego zamieszkały wszystkie narody wielkie. ",
            "6": "I jaśniał wielkością swoją, długością gałęzi swoich; gdyż leżał korzeń jego u wód obfitych. ",
            "7": "Cedry nie zaćmiły go w ogrodzie Bożym, cyprysy nie dorównywały odroślom jego, a platany nie były podobne do gałęzi jego; żadne drzewo w ogrodzie Bożym nie dorównywało mu pięknością. ",
            "8": "Pięknym go uczyniłem przez pełnię gałęzi jego, tak że zazdrościły mu wszystkie drzewa Edenu, które w ogrodzie Bożym. ",
            "9": "Przeto rzecze tak Pan, Wiekuisty: Ponieważ tak wysoko sięgnął wzrostem - a puścił puszystą iglicę swą między chmury, a zhardziało serce jego wskutek wysokości swojej, ",
            "10": "Dla tego podałem go w rękę mocarza narodów, aby okrutnie z nim postąpił, - z powodu niegodziwości jego wypędziłem go. ",
            "11": "I podcięli go cudzoziemcy, najsrożsi z narodów i powalili go; na górach i we wszystkich dolinach opadły gałęzie jego, a połamane legły konary jego we wszystkich parowach ziemi. I uszły z pod cienia jego wszystkie ludy ziemi, i porzuciły go. ",
            "12": "Na zwale jego osiadło wszelakie ptactwo nieba, a na gałęziach jego rozłożył się wszelki zwierz polny. ",
            "13": "Aby się nadal nie wywyższały z powodu wzrostu swojego żadne drzewa nad wodami, a nie puszczały puszystej iglicy swej między chmury, a nie wspierali się mocarze ich na wysokości swojej, żaden z napojonych wodą. Albowiem wszyscy oni przeznaczeni na śmierć, do krainy podziemnej, wpośród synów Adama, między zstępujących do grobu! ",
            "14": "Tak rzecze Pan, Wiekuisty: Dnia, którego w przepaść zstąpił, kazałem żałobą nad nim się okryć toni, i zatrzymałem strumienie jej, że zatamowane zostały wody obfite, i zaćmiłem z powodu niego Liban, a wszystkie drzewa polne z powodu niego zanikły. ",
            "15": "Od łomotu upadku jego wstrząsnąłem narodami gdym strącił go w przepaść do złożonych w grobie; i ucieszyły się w krainie podziemnej wszystkie drzewa Edenu, wyborowe i najprzedniejsze Libanu, wszystkie napojone wodą. ",
            "16": "I te wraz z nim zstąpiły w przepaść, do pobitych mieczem, co były ramieniem jego, a osiadły pod jego cieniem wpośród narodów. ",
            "17": "Do kogożeś podobny zatem wspaniałością i wielkością miedzy drzewami Edenu? A jednak strącony będziesz wraz z drzewami Edenu do krainy podziemnej; wpośród nieobrzezańców legniesz, przy pobitych mieczem! Takim Faraon i wszystek tłum jego, rzecze Pan Wiekuisty. "
        },
        "31": {
            "0": "I stało się dwunastego roku, miesiąca dwunastego, pierwszego dnia tegoż miesiąca, że doszło mnie słowo Wiekuistego, głosząc: ",
            "1": "Synu człowieczy! Podnieś pieśń żałobną nad Faraonem, królem Micraimu, i oświadcz mu: Młody lwie między narodami - zginąłeś! A tyś był wszak jako krokodyl w wodach, a bujałeś po rzekach twoich, a mąciłeś fale łapami twemi, wzburzając ich strumienie. ",
            "2": "Tak rzecze Pan, Wiekuisty: Oto rozciągnę na cię sieć Moję przez zbiorowisko narodów licznych, i wyciągnę cię niewodem Moim. ",
            "3": "I rzucę cię na ląd, na szczerém polu zostawię cię, i dam osiąść na tobie wszystkiemu ptactwu nieba, i nakarmię tobą dzicz całej ziemi. ",
            "4": "I rzucę cielsko twoje po górach, i napełnię doliny padliną twoją. ",
            "5": "I napoję nawodnioną ziemię twą krwią twoją aż pod góry, a parowy napełnione będą tobą. ",
            "6": "I zakryję, gdy cię zagaszę, niebiosa, i zaćmię gwiazdy ich, słońce obłokiem zasłonię, a księżyc nie da świecić światłu swojemu. ",
            "7": "Wszystkie światła błyszczące na niebie, zamroczę je z powodu ciebie, i sprowadzę ciemność na ziemię twoję, rzecze Pan Wiekuisty. ",
            "8": "I zasmucę serce ludów licznych, gdy rozniosę pogrom twój między narody, po krajach, których nie znasz. ",
            "9": "I przerażę tobą ludy liczne, a króle ich zadygocą gwoli tobie dreszczem, gdy wywijać będę mieczem Moim przed obliczem ich, i trwożyć się będą ustawicznie, każdy o życie swe w dzień upadku twojego. ",
            "10": "Albowiem tak rzecze, Pan Wiekuisty: Miecz króla Babelu cię dosięgnie. ",
            "11": "Mieczami rycerzy porażę tłum twój - najsrożsi to z narodów wszyscy; i zniweczą dumę Micraimu, i zgładzon będzie wszystek tłum jego. ",
            "12": "I wytracę cały dobytek jego z nad wód wielkich, a nie zmąci ich więcej stopa ludzka, a kopyta bydlęce mącić ich nie będą. ",
            "13": "Wtedy osadzę wody ich, a strumienie ich jako oliwę rozprowadzę, rzecze Pan Wiekuisty, ",
            "14": "Gdy obrócę ziemię Micraim w pustkowie, a opróżniona będzie ziemia z pełni swojej - gdy porażę wszystkich zamieszkałych na niej, poznają żem Ja Wiekuisty. ",
            "15": "Pieśń to żałobna, aby ją śpiewano, aby ją śpiewały córy narodów; o Micraimie i całym tłumie jego śpiewać ją mają, rzecze Pan, Wiekuisty. ",
            "16": "I stało się dwunastego roku, piętnastego dnia miesiąca, że doszło mnie słowo Wiekuistego, głosząc: ",
            "17": "Synu człowieczy! Biadaj nad tłumem Micraimu, a strąć go, jego i córy ludów potężnych do krainy podziemnej, ku tym, którzy legli w grobie. ",
            "18": "Od kogożeś nie był wdzięczniejszy! Zstąp i układź się przy nieobrzezańcach. ",
            "19": "W pośród pobitych od miecza legną; na miecz on wydany - ściągnijcie go wraz z wszystkimi tłumami jego! ",
            "20": "Rozprawiać o nim będą najpotężniejsi mocarze z pośród przepaści i o sojusznikach jego: Zstąpili, legli ci nieobrzezańcy, pobici mieczem! ",
            "21": "Tam Aszur i cały tłum jego, otoczony grobami swymi; wszyscy oni pobici, polegli od miecza -  ",
            "22": "Którego groby położone w najgłębszej otchłani, a spoczął tłum jego wokoło grobowca jego; wszyscy oni pobici, polegli od miecza, co to szerzyli postrach w kraju żyjących. ",
            "23": "Tam Elam i cały tłum jego wokoło grobowca jego; wszyscy oni pobici, polegli od miecza, co zstąpili jako nieobrzezańcy do krainy podziemnej, co szerzyli postrach swój w kraju żyjących, a teraz ponieść muszą hańbę swą u tych co legli w grobie. ",
            "24": "Wśród pobitych dano mu łoże, wespół z całym tłumem jego, otoczony grobami swymi, wszyscy oni nieobrzezańcy pobici od miecza, ponieważ szerzyli postrach w kraju żyjących, i tak muszą ponieść hańbę swą u tych, co legli w grobie; wpośród pobitych ułożono ich. ",
            "25": "Tam Meszech, Tubal i cały tłum jego, otoczony grobami swymi; wszyscy oni nieobrzezańcy pobici od miecza, ponieważ szerzyli postrach swój w kraju żyjących. ",
            "26": "A nie spoczęli przy rycerzach ci polegli z nieobrzezańców, przy tych, którzy legli w grobie z bronią swą wojenną, a pod których głowy położono miecze ich; i tak przylgnęły zbrodnie ich do kości ich, ponieważ postrachem byli ci rycerze w kraju żyjących. ",
            "27": "I ty między nieobrzezańcami skruszony będziesz, przy pobitych od miecza legniesz! ",
            "28": "Tam Edom, jego króle i wszyscy książęta jego, którzy złożeni zostali mimo dzielności swojej obok pobitych od miecza; obok nieobrzezańców muszą spoczywać, obok tych którzy legli w grobie. ",
            "29": "Tam wszyscy pomazańce Północy, i wszyscy Cydończycy, którzy zstąpili do pobitych w grozie swojej, i dzielnością swą pohańbieni zostali; spoczęli oni jako nieobrzezańce przy pobitych od miecza, ponosząc hańbę swą u tych co legli w grobie. ",
            "30": "Ich to ujrzy Faraon i pocieszy się po całym tłumie swoim: pobity od miecza Faraon i wszystkie hufce jego, rzecze Pan, Wiekuisty. ",
            "31": "Bo puszczę tam postrach Mój na ziemię żyjących - ale złożony będzie wpośród nieobrzezańców, obok pobitych mieczem, Faraon i wszystek tłum jego, rzecze Pan, Wiekuisty. "
        },
        "32": {
            "0": "I doszło mnie słowo Wiekuistego, głosząc: ",
            "1": "Synu człowieczy! Oświadcz synom ludu twego, a powiedz im: Ziemia, gdy sprowadzam miecz na nią, a wybrał lud onej ziemi męża z grona swego, i ustanowił go stróżem dla siebie, ",
            "2": "A ten widzi miecz nadciągający na onę ziemię, i uderza w trąbę, i ostrzega lud; ",
            "3": "A słyszy też który głos trąby, ale nie zważa na przestrogę, a nadciąga miecz i porywa go: niechaj tedy spadnie krew jego na głowę jego! ",
            "4": "Głos trąby słyszał, a nie zważał na przestrogę, przeto krew jego na nim będzie: gdyby dał się ostrzedz, ocaliłby wszak życie swoje. ",
            "5": "Jeżeliby wszakże on stróż widział miecz nadciągający, a nie uderzył w trąbę, a lud by ostrzeżonym nie był i nadciąga miecz i porywa z pośród nich kogobądź: ten wskutek winy swej porwany został, ale krwi jego z ręki stróża poszukiwać będę. ",
            "6": "Ty zaś, synu człowieczy! stróżem postanowiłem cię nad domem Israela, abyś usłyszawszy słowo z ust Moich, ich ostrzegał w Mém imieniu. ",
            "7": "Gdy powiem do niegodziwca: Niegodziwcze, śmierć poniesiesz! a tybyś nie napominał, aby odwieść niegodziwego od drogi jego, tedy on, jako niegodziwiec, wskutek winy swej zginie, ale krwi jego z ręki twej poszukiwać będę. ",
            "8": "Gdybyś wszakże ostrzegał niegodziwego przed drogą jego, aby odwrócił się, ale nie odwrócił się od drogi swojej, tedy on wskutek winy swej zginie, ale tyś duszę swą ocalił. ",
            "9": "Ty tedy, synu człowieczy, oświadcz domowi Israela: Takeście powiadali, mówiąc: Występki i grzechy nasze ciążą na nas, a wskutek nich zanikamy, jakże nam znowu ożyć? ",
            "10": "Oświadcz im: Żyw Ja, rzecze Pan, Wiekuisty: Izalibym pragnął śmierci niegodziwego wszak raczej, aby nawrócił się niegodziwy od drogi swej i żył. Nawróćcie się, nawróćcie od dróg waszych niecnych! Czemu wam ginąć, domu Israela? ",
            "11": "Ty zaś, synu człowieczy, oświadcz synom ludu twego: Cnota sprawiedliwego nie ocali go w dzień odstępstwa jego, a niegodziwość niegodziwca - nie upadnie on przez nią dnia, którego od niegodziwości swej się odwróci; ale i sprawiedliwy - nie zdoła on przez to życie zachować, gdy zgrzeszy. ",
            "12": "Gdy powiem o sprawiedliwym: Żyć, żyć będzie! on wszakże polegając na cnocie swojej bezprawia się dopuści - żadne cnoty jego nie będą wspominane, z powodu bezprawia, którego się dopuścił - wskutek tego umrze. ",
            "13": "A gdy powiem do niegodziwca: Śmierć poniesiesz! a nawróci się od grzechu swego, pełniąc prawo i sprawiedliwość. -  ",
            "14": "Jeżeli zastaw zwraca niegodziwy, grabież oddaje, wedle ustaw życia postępuje, nie dopuszczając się bezprawia, żyć, tak żyć będzie a nie zginie! ",
            "15": "Żadne grzechy, których się dopuścił nie będą mu pamiętane, prawo i sprawiedliwość pełnił, żyć będzie. ",
            "16": "Powiadają wprawdzie synowie ludu twego: Nie poprawna jest droga Pana, ale jest własna ich droga niepoprawna. ",
            "17": "Gdy odwraca się sprawiedliwy od cnoty swojej, a dopuszcza się bezprawia musi on wskutek tego zginąć. ",
            "18": "A gdy odwraca się niegodziwy od niegodziwości swojej, a pełni prawo i sprawiedliwość, to gwoli nim zachowa życie swoje. ",
            "19": "A jednak powiadacie: Niepoprawna jest droga Pana! Każdego podług postępków jego będę was sądził domu Israela! ",
            "20": "I stało się dwunastego roku, miesiąca dziesiątego, piątego dnia tegoż miesiąca po wygnaniu naszém, że przybył do mnie niedobitek z Jerozolimy ze słowami: Porażone miasto! ",
            "21": "Moc zaś Wiekuistego tknęła mnie wieczorem przed przybyciem niedobitka i otworzył mi usta zanim ten przybył do mnie zrana, i tak otworzyły się usta moje i przestałem być niemym. ",
            "22": "I doszło mnie słowo Wiekuistego, głosząc: ",
            "23": "Synu człowieczy! Mieszkańcy onych zwalisk na ziemi israelskiej prawią w ten sposób: Sam jeden był Abraham, gdy posiadł tę ziemię, nas wszakże jest wielu; nam musi ta ziemia być oddana w posiadanie. ",
            "24": "Przeto oświadcz im: Tak rzecze Pan Wiekuisty: Wraz z krwią jadacie, a oczy wasze podnosicie ku bałwanom waszym, a krew przelewacie - a ziemię tę chcecie posiąść? ",
            "25": "Opieracie się na mieczu waszym, spełniacie obmierzłości, a każdy żonę bliźniego swego kazi, a ziemię tę chcecie posiąść? ",
            "26": "Oświadcz im tedy: Tak rzecze Pan, Wiekuisty: Żyw Ja, ci na zwaliskach od miecza legną, a ci na otwartém polu, podam ich bestjom na żer, a ci w warowniach i jaskiniach morem wyginą. ",
            "27": "I obrócę ziemię tę w pustkowie i ruinę, i położę koniec dumnej jej potędze, i opustoszeją góry Israela dla braku przechodnia. ",
            "28": "A poznają, żem Ja Wiekuisty, gdy uczynię ziemię tę pustkowiem i ruiną z powodu wszystkich obmierzłości ich, które spełnili. ",
            "29": "Ty zaś, synu człowieczy! synowie ludu twego rozprawiają o tobie wzdłuż murów i we drzwiach domów, a prawi jeden do drugiego, każdy do bliźniego swego, mówiąc: Pójdźcie, a posłuchajcie jakie słowo wyszło od Wiekuistego! ",
            "30": "A schodzą się do ciebie jak się schodzi tłum, i siadają przed obliczem twojém niby lud Mój, i słuchają słów twoich, ale ich nie pełnią, bo w wdzięczne piosnki obracają je w ustach swoich, za przyjemnością swoją dąży serce ich. ",
            "31": "I oto jesteś im jako piosnka wdzięczna przyjemnego piewcy, albo zręcznego grajka; słuchają słów twoich ale nie spełniają ich. ",
            "32": "Jeżeli jednak nadejdzie - a jakoż nadejdzie! - tedy uświadomią sobie, że był prorok wpośród nich. "
        },
        "33": {
            "0": "I doszło mnie słowo Wiekuistego, głosząc: ",
            "1": "Synu człowieczy! prorokuj przeciw pasterzom Israela, prorokuj, a oświadcz im, tym pasterzom: Tak rzecze Pan, Wiekuisty: Biada pasterzom Israela, którzy sami siebie paśli! - Izali nie powinni trzody paść pasterze? ",
            "2": "Tłuszcz wyście zjadali, a wełną się przyodziewali, tuczone zarzynali - aleście trzody nie paśli! ",
            "3": "Słabychście nie krzepili, a chorego nie leczyli, a zranionego nie obwiązali, a zapłoszonego nie sprowadzali, a zabłąkanego nie odszukali, ale przemocą władaliście niemi i srogo. ",
            "4": "I tak rozproszyły się dla braku pasterzy, i poszły na żer wszelkiej dziczy polnej, i rozpierzchły się. ",
            "5": "Błąka się trzoda Moja po wszystkich górach i po każdym pagórku wysokim i po powierzchni całej ziemi rozpierzchła się trzoda Moja, a nikt się nie pyta i nikt jej nie szuka. ",
            "6": "Dla tego, pasterze, słuchajcie słowa Wiekuistego! ",
            "7": "Żyw Ja, rzecze Pan Wiekuisty, ponieważ trzoda Moja łupem się stała, ponieważ trzoda Moja na żer poszła wszelkiej dziczy polnej dla braku pasterzy, a nie pytali się pasterze Moi o trzodę Moję, a paśli pasterze samych siebie, a trzody Mojej nie paśli. ",
            "8": "Dla tego, wy pasterze, słuchajcie słowa Wiekuistego! ",
            "9": "Tak rzecze Pan, Wiekuisty: Otom Ja przeciw pasterzom, i zażądam trzody Mojej z ręki ich, i usunę ich od pasterzenia trzodą, a nie pasterzyć nadal tym, którzy samych siebie pasą, i ocalę trzodę Moję z paszczy ich, aby nie szły im na żer. ",
            "10": "Albowiem tak rzecze Pan, Wiekuisty: Oto przychodzę sam, i ujmuję się za trzodą Moją i rozglądam się za nią. ",
            "11": "Jako rozgląda się pasterz za trzodą swoją, gdy przebywa wpośród owiec swych rozproszonych, tak rozglądać się będę za owcami Mojemi, i ocalę je ze wszystkich miejsc, dokąd rozproszone zostały w dzień obłoku i mgły gęstej. ",
            "12": "I wywiodę je z pośród narodów, i zgromadzę je z pośród ziem, i sprowadzę je do kraju ich, i paść je będę na górach israelskich, w parowach i we wszystkich osadach kraju. ",
            "13": "Na pastwisku piękném paść je będę, a na wyniosłych górach Israela będzie błonie ich; tam wylegiwać się im na błoniu piękném, a paszą soczystą paść na górach Israela. ",
            "14": "Ja sam pasterzyć będę trzodzie Mojej, i Ja sam dam się im wylegiwać, rzecze Pan Wiekuisty. ",
            "15": "Zabłąkanej odszukam, a zapłoszoną sprowadzę, a zranioną obwiążę, a słabą pokrzepię - ale tłustą i silną zgładzę - pasterzyć im będę należycie! ",
            "16": "Wy tedy, owce Moje, tak rzecze Pan Wiekuisty, oto rozsądzę między jedną owcą a drugą, między barany a kozły. ",
            "17": "Alboż nie dosyć wam na najlepszém pastwisku się paść, że jeszcze zbytek waszej paszy nogami tratujecie, najczystszą wodę pić, że jeszcze pozostałą nogami waszemi mącicie? ",
            "18": "A trzoda Moja - ona tem, coście nogami waszemi stratowali się paść, a tem, coście nogami waszemi pomącili poić się musi! ",
            "19": "Przeto rzecze tak Pan, Wiekuisty, do nich: Oto sam tu przybywam, abym sądził między jagnięciem tłustem a jagnięciem chudém. ",
            "20": "Ponieważ bokiem i grzbietem rozpychacie, a rogami waszymi bodziecie wszystkie słabe, tak abyście je precz rozegnali, ",
            "21": "Przeto dopomogę trzodzie Mojej, aby już nadal łupem nie była, a będę sądził między jagnięciem jedném a drugiém. ",
            "22": "I ustanowię nad niemi pasterza jednego, aby pasterzył im - sługę Mojego Dawida; ten będzie je pasł, i ten będzie pasterzem ich. ",
            "23": "A Ja Wiekuisty będę im Bogiem, a sługa Mój Dawid księciem wpośród nich; Ja Wiekuisty to wyrzekłem! ",
            "24": "I zawrę z niemi przymierze pokoju, i wyplenię zwierzęta drapieżne z kraju, aby zamieszkać mogły na puszczy bezpiecznie, a sypiać po lasach. ",
            "25": "I uczynię je i okolice pagórka Mojego błogosławieństwem, i będę spuszczał deszcz w czasie swoim; deszcze błogosławieństwa to będą! ",
            "26": "I wyda drzewo polne owoc swój, a ziemia wyda plon swój, a przebywać im na ziemi bezpiecznie; i poznają, żem Ja Wiekuisty, gdy skruszę sworzenie jarzma ich, a ocalę je z ręki ciemięzców swoich. ",
            "27": "I nie będą nadal łupem narodów, a dzicz ziemi przestanie je pożerać, i mieszkać będą bezpiecznie, a nikt nie wystraszy. ",
            "28": "I wywiodę im szczep ku chwale, a nie będą nadal niszczone głodem w kraju, a nie poniosą nadal pohańbienia od narodów. ",
            "29": "I poznają, żem Ja Wiekuisty, Bóg ich z niemi, a one ludem Moim, domem Israela, rzecze Pan, Wiekuisty. ",
            "30": "Wy zaś, trzodo Moja, trzodo pastwiska Mojego, ludźmi jesteście - Jam Bóg wasz! rzecze Pan, Wiekuisty. "
        },
        "34": {
            "0": "I doszło mnie słowo Wiekuistego, głosząc: ",
            "1": "Synu człowieczy! Zwróć oblicze swe ku górze Seir, a prorokuj przeciwko niej. ",
            "2": "I oświadcz jej: Tak rzecze Pan, Wiekuisty: Otom Ja przeciw tobie, góro Seir, i wyciągnę rękę Moję na cię, i obrócę cię w pustkowie i ruinę. ",
            "3": "Miasta twoje w zgliszcza obrócę, a ty sama w pustynię się zamienisz i poznasz, żem Ja Wiekuisty! ",
            "4": "Dla tego żeś żywiła nienawiść wieczną, a wydała synów Israela na ostrze miecza w dzień klęski ich, czasu kaźni ostatecznej. ",
            "5": "Przeto żyw Ja, rzecze Pan Wiekuisty, że cię w krew obrócę, a krew cię ścigać będzie! Ponieważ przelewu krwi w nienawiści nie miałaś, przeto krew ścigać cię będzie! ",
            "6": "I obrócę górę Seir w pustkowie i ruinę, a wytracę z niej przychodzących i wracających. ",
            "7": "I napełnię jej wzgórza poległymi jej, twoje wyżyny i twoje doliny i wszystkie parowy twoje - pobici mieczem legną na nich. ",
            "8": "W pustkowia wieczne obrócę cię, a miasta twoje nie będą odbudowane, a poznacie, żem Ja Wiekuisty. ",
            "9": "Dla tego, żeś powiedział: \"Dwa te narody i dwa te kraje moje będą, a my je posiędziem!\" - gdy przecież Wiekuisty tam był -  ",
            "10": "Przeto żyw Ja, rzecze Pan, Wiekuisty, chcę postąpić z tobą wedle gniewu twojego i wedle żarliwości twojej, którąś wywierał w nienawiści twojej ku nim, a dam się poznać wpośród nich, gdy tak sądzić cię będę. ",
            "11": "A poznasz, żem Ja Wiekuisty słyszał wszystkie zniewagi, któreś wyrzekła przeciw górom Israela, gdyś mówiła: spustoszone zostały, nam wydane one na spożycie! ",
            "12": "Tak chełpiliście się przeciw Mnie usty waszemi, i obsypaliście Mnie mowami waszemi; - Jam to słyszał. ",
            "13": "Tak rzecze Pan Wiekuisty: Ku radości całej ziemi w pustynię cię obrócę. ",
            "14": "Jakoś się ty cieszyła nad dziedzictwem domu Israela, że spustoszone zostało, tak uczynię tobie. W pustkowie się obrócisz, góro Seir, wespół z Edomem całym, aby poznano, żem Ja Wiekuisty. "
        },
        "35": {
            "0": "Ty zaś, synu człowieczy! prorokuj o górach israelskich, a powiedz: Góry Israela, posłuchajcie słowa Wiekuistego! ",
            "1": "Tak rzecze Pan, Wiekuisty: Ponieważ wołał o was wróg: hejże, hej! a o wyżynach odwiecznych: \"w dziedzictwie nam przypadły!\" ",
            "2": "Przeto prorokuj a oświadcz: Tak rzecze Pan Wiekuisty: Właśnie dla tego, że chłoną a dyszą przeciw wam zewsząd, abyście przypadły w dziedzictwie pozostałym narodom, a poszłyście na obmowę języków i na gawędę ludzką, -  ",
            "3": "Przeto góry Israela, posłuchajcie słowa Pana Wiekuistego! Tak rzecze Pan Wiekuisty do gór i pagórków, do parowów i dolin, i do zwalisk opustoszałych, i do miast opuszczonych, które stały się łupem i urągowiskiem pozostałym narodom okolicznym. ",
            "4": "Przeto rzecze tak Pan Wiekuisty: Zaprawdę, w płonącém rozjątrzeniu Mojém przemawiam przeciw pozostałym tym narodom i przeciw Edomowi całemu co upatrzyły sobie ziemię Moję na dziedzictwo w pełnej radości serca i z pogardą w duszy, dla tego, że ją porzucono na łup. ",
            "5": "Przeto prorokuj o ziemi israelskiej, i oświadcz górom i pagórkom, parowom i dolinom: Tak rzecze Pan, Wiekuisty: Otom jest! W rozjątrzeniu i oburzeniu Mojém przemawiam: Ponieważeście hańbę od narodów poniosły, ",
            "6": "Przeto rzecze tak Pan Wiekuisty: Ja podnoszę rękę Moję: zaprawdę, narody, które was otaczają, one poniosą hańbę swą! ",
            "7": "Wy zaś, góry israelskie, rozkrzewicie gałązki swe, a przyniesiecie owoc swój dla ludu Mojego Israela, gdyż bliskim powrót ich. ",
            "8": "Albowiem oto Ja idę do was, i zwracam się ku wam, a będziecie uprawiane i obsiewane. ",
            "9": "I rozplenię na was ludzi - wszystek dom Israela wespół, - i zamieszkane będą miasta, a rumowiska odbudowane. ",
            "10": "Rozplenię na was ludzi i czworonożnych, a rozmnożą się i rozrodzą; i osiedlę was jak za czasów dawnych, i uszczęśliwię was bardziej niż w przeszłości waszej, abyście poznały, żem Ja Wiekuisty! ",
            "11": "I sprowadzę na was ludzi, lud Mój israelski; i wezmą cię w posiadanie i pozostaniesz im dziedzictwem, a nie osierocisz ich więcej. ",
            "12": "Tak rzecze Pan, Wiekuisty: Ponieważ powiadają o was: pożerającą ludzi jesteś, która własną ludność swą osieroca! ",
            "13": "Przeto nie będziesz nadal pożerała ludzi, a własnej ludności swojej nie osierocisz więcej, rzecze Pan, Wiekuisty. ",
            "14": "I nie dam ci więcej słyszeć zniewagi narodów, a urągowiska ludów nie poniesiesz nadal, a ludności twojej nie przywiedziesz już do upadku rzecze Pan, Wiekuisty. ",
            "15": "I doszło mnie słowo Wiekuistego, głosząc: ",
            "16": "Synu człowieczy! Ci z domu Israela, mieszkając na ziemi swojej, skalali ją postępowaniem swojém i sprawami swojemi; jako nieczystość odosobnionej było postępowanie ich przedemną. ",
            "17": "Wylałem tedy gniew Mój na nich dla krwi, którą przelewali na tej ziemi, a którą bałwanami swoimi skalali. ",
            "18": "I rozproszyłem ich między narody, i rozwiani zostali po ziemiach; podług postępowania ich i podług spraw ich osądziłem ich. ",
            "19": "A gdy doszło to narodów do których przybyli, zniesławili imię Moje święte, gdyż mówiono o nich: lud Wiekuistego to jest, a z ziemi Jego wyszli! ",
            "20": "Ja wszakże ulituję się nad imieniem Mojém świętém, które zniesławił dom Israela między narodami, do których przybyli. ",
            "21": "Przeto oświadcz domowi Israela: Tak rzecze Pan Wiekuisty: Nie dla was czynię to, domu Israela, lecz dla imienia Mojego świętego, któreście zniesławili między narodami, do którycheście weszli. ",
            "22": "I uświęcę imię Moje wielkie, zniesławione między narodami, wpośród których zniesławiliście je, a poznają narody, żem Ja Wiekuisty, - rzecze Pan, Bóg - gdy uświęcony będę przez was w oczach waszych. ",
            "23": "I zbiorę was z pośród narodów, i zgromadzę was ze wszystkich krajów, i przywiodę was do ziemi waszej. ",
            "24": "I pokropię was wodą czystą, i będziecie czyści; ze wszystkich plugastw waszych, i ze wszystkich ohyd waszych, oczyszczę was. ",
            "25": "I dam wam serce nowe, i nowego ducha złożę we wnętrzu waszém, i usunę serce kamienne z ciała waszego, a dam wam serce żywe. ",
            "26": "Tak, ducha Mojego złożę we wnętrzu waszém, i sprawię, abyście wedle ustaw Moich postępowali, a praw moich przestrzegali, a spełniali je. ",
            "27": "I zamieszkacie na ziemi, którą oddałem ojcom waszym, i będziecie Mi ludem, a Ja będę wam Bogiem. ",
            "28": "I wyzwolę was ze wszystkich plugastw waszych, i przyzwę zboże i rozplenię je, a nie dopuszczę na was głodu. ",
            "29": "Rozplenię też owoc drzewa i plon pola, abyście nie ponosili nadal hańby z powodu głodu między narodami. ",
            "30": "I wspomnicie na postępki wasze niegodziwe, i na sprawy wasze, które nie były dobre, i wzgardzicie sami sobą dla nieprawości waszych i dla bezeceństw waszych. ",
            "31": "Nie dla was Ja to czynię, rzecze Pan, Wiekuisty; niechaj to świadomem wam będzie! Wstydzić się wam a rumienić za postępki wasze, domu Israela! ",
            "32": "Tak rzecze Pan, Wiekuisty: Dnia, którego oczyszczę was ze wszystkich nieprawości waszych, zaludnię znowu miasta, a odbudowane będą rumowiska. ",
            "33": "A ziemia spustoszona uprawianą będzie, zamiast że pustynią była w oczach każdego przechodnia. ",
            "34": "Powiedzą wtedy: Jakże się ta ziemia spustoszona przemieniła w ogród rozkoszny, a nawet miasta zburzone i opustoszałe i rozwalone obwarowane są i zamieszkane! ",
            "35": "I poznają narody, które pozostaną wokoło was, żem Ja Wiekuisty odbudował rozwalone, zasadził opustoszone. Ja Wiekuisty wyrzekłem to i spełnię! ",
            "36": "Tak rzecze Pan, Wiekuisty: I wtem jeszcze powolnym będę domowi Israela, abym im to uczynił: rozmnożę ich niby stada w ludzi. ",
            "37": "Niby stada ofiar poświęconych, niby stada Jerozolimy podczas uroczystości jej, tak będą miasta zburzone pełne gromad ludzkich, a poznają, żem Ja Wiekuisty! "
        },
        "36": {
            "0": "Tknęła mnie moc Wiekuistego, a wyprowadził mnie w duchu Wiekuisty, i postawił mnie wpośród doliny, a była ona pełna kości. ",
            "1": "I oprowadził mnie mimo nich dokoła, a oto było ich dużo bardzo na powierzchni onej doliny, a oto były suche bardzo. ",
            "2": "I rzekł do mnie: Synu człowieczy! czyż mogą ożyć kości te? I odpowiedziałem: Panie, Wiekuisty, Tobie to wiadomo! ",
            "3": "I rzekł do mnie: Prorokuj o kościach tych, a przemów do nich: Kości wyschłe, posłuchajcie słowa Wiekuistego! ",
            "4": "Tak rzecze Pan, Wiekuisty, do kości tych: Oto Ja wprowadzę w was ducha, a żyć będziecie! ",
            "5": "I włożę na was ścięgna, i nawiodę na was muszkuły, i powlokę was skórą, i natchnę was duchem, abyście ożyły, i poznały, żem Ja Wiekuisty. ",
            "6": "Prorokowałem tedy jak mi polecono; i powstał szmer gdym prorokował, a oto łoskot - i zbliżyły się kości, kość do kości swojej. ",
            "7": "I spojrzałem, a oto na nich ścięgna, i muszkuły porosły, i rozciągnęła się nad niemi skóra po wierzchu; wszakże ducha jeszcze nie było w nich. ",
            "8": "I rzekł do mnie: Prorokuj do ducha, prorokuj, synu człowieczy, a oświadcz duchowi: Tak rzecze Pan, Wiekuisty: Od czterech wiatrów nadejdź duchu, a wioń na tych martwych, aby ożyli! ",
            "9": "Prorokowałem tedy jak mi polecił, i wstąpił w nich duch, i ożyli i stanęli na nogach swoich jako wojsko liczne niezmiernie. ",
            "10": "I rzekł do mnie: Synu człowieczy! Kości te, wszystek dom to Israela. Oto powiadają: poschły kości nasze, znikła nadzieja nasza; zginęliśmy! ",
            "11": "Przeto prorokuj a oświadcz im: Tak rzecze Pan, Wiekuisty: Oto Ja otworzę groby wasze, i wywiodę was z grobów waszych, ludu Mój! i zaprowadzę was do ziemi Israela; ",
            "12": "I poznacie, żem Ja Wiekuisty, gdy otworzę groby wasze, i gdy wywiodę was z grobów waszych, ludu Mój! ",
            "13": "I złożę ducha Mojego w was, abyście ożyli, i zostawię was na ziemi waszej, a poznacie, żem Ja Wiekuisty to wyrzekł i spełnił, rzecze Wiekuisty. ",
            "14": "I doszło mnie słowo Wiekuistego, głosząc: ",
            "15": "Ty synu człowieczy! weź sobie pręt jeden i napisz na nim: Dla Judy i synów Israela, towarzyszy jego; weź też i pręt inny, a napisz na nim: Dla Józefa - szczep to Efraima - i całego domu Israela, towarzyszy jego! ",
            "16": "I złóż je sobie jeden do drugiego w pręt jeden, aby utworzyły całość w ręku twoim. ",
            "17": "A gdy powiedzą ci synowie ludu twego, mówiąc: Czyżbyś nie wskazał nam do czego ci to służy? ",
            "18": "Oznajm im wtedy: Tak rzecze Pan, Wiekuisty: Oto biorę Ja pręt Józefa, który w mocy Efraima i pokoleń Israela, towarzyszy jego, i złożę go z nim, z prętem Judy, i uczynię je pniem jednym, aby utworzyły całość w ręce Mojej. ",
            "19": "Pręty zaś na których napiszesz, miej w ręce twojej przed oczyma ich, ",
            "20": "I powiedz im: Tak rzecze Pan, Wiekuisty: Oto wezmę Ja synów Israela z pośród narodów, do których zaszli, i zgromadzę ich zewsząd, i zaprowadzę ich do ziemi ich. ",
            "21": "I uczynię ich narodem jednym na ziemi, na górach israelskich, a król jeden będzie im wszystkim królem, i nie będą nadal dwoma narodami, i nie rozpadną się nigdy więcej na dwa królestwa. ",
            "22": "I nie będą się kalali nadal bałwanami swymi i obmierzłościami swemi, i występkami swymi, i wybawię ich ze wszystkich siedzib ich, w których grzeszyli, i oczyszczę ich, i będą znowu ludem Moim, a Ja będę Bogiem ich! ",
            "23": "A sługa Mój Dawid będzie królem nad nimi, i pasterza jednego mieć będą wszyscy; a wedle praw Moich będą postępowali, i ustaw Moich przestrzegali i spełniali je. ",
            "24": "I mieszkać będą w kraju, który oddałem słudze Mojemu Jakóbowi, w którym mieszkali ojcowie wasi; tak, mieszkać będą w nim oni, i synowie ich, i synowie synów ich na wieki, Dawid zaś, sługa Mój, będzie księciem ich na wieki. ",
            "25": "I zawrę z nimi przymierze pokoju - przymierzem wieczném będzie ono z nimi - i osadzę ich, i rozmnożę ich, i ustanowię świątynię Moję wpośród nich na wieki. ",
            "26": "I będzie przybytek Mój nad nimi, i będę Bogiem ich, a oni będą ludem Moim. ",
            "27": "I poznają narody, że to Ja, Wiekuisty, Israela uświęcam, gdyż będzie świątynia Moja wpośród nich na wieki. "
        },
        "37": {
            "0": "I doszło mnie słowo Wiekuistego, głosząc: ",
            "1": "Synu człowieczy! Zwróć oblicze swe przeciw Gogowi z ziemi Magog, książęciu naczelnemu w Meszech i Tubal i prorokuj przeciw niemu. ",
            "2": "A powiedz: Tak rzecze Pan, Wiekuisty: Otom Ja przeciw tobie Gogu, książęciu naczelny na Meszech i Tubal! ",
            "3": "I wywabię cię, i włożę wędy w czeluście twoje, i wyprowadzę cię i całe wojsko twoje, konie i jeźdzce, wszystko poubierane w strój wspaniały, hufce potężne przy tarczy i puklerzu, władający mieczem wszyscy. ",
            "4": "Paras, Kusz i Put z nimi, wszystkie te przy tarczach i w hełmach. ",
            "5": "Gomer i wszystkie lotne jego zastępy, dom Togarmy z krańców Północy i wszystkie lotne jego zastępy - ludy liczne z tobą. ",
            "6": "Szykuj się, a gotuj, ty i wszystkie tłumy twoje, które się gromadzą wokoło ciebie, a bądź im wodzem. ",
            "7": "Po długich czasach powołanym będziesz: U kresu lat dotrzesz do ziemi, która pokrzepiła się po mieczu, zebranej z pośród ludów wielu, do gór israelskich, które w stałą pustynię się były obróciły, która to z pośród ludów wyprowadzoną została, a obecnie zamieszkują spokojnie wszyscy. ",
            "8": "I wyruszysz, niby burza nadciągniesz, by jako chmura ziemię tę pokryć, ty i wszystkie lotne twe zastępy, i liczne ludy z tobą. ",
            "9": "Tak rzecze Pan, Wiekuisty: I będzie onego czasu, że powstaną zamysły w sercu twojém a uknujesz plan niegodziwy. ",
            "10": "I powiesz: Wyruszę przeciw ziemi siół otwartych, wtargnę do owych cichych, mieszkających spokojnie; wszyscy oni mieszkają wszak bez murów, a zawór i bram nie mają. ",
            "11": "Aby nabrać łupów i zgarnąć zdobycze, aby wyciągnąć rękę przeciw ruinom na nowo osiadłym, przeciw ludowi zgromadzonemu z pośród ludów, który dobytek i mienie sobie zdobywa, który zamieszkał na wypukłém środowisku ziemi. ",
            "12": "Szeba i Dedan i kupcy z Tarszyszu i wszystkie jego lwięta powiedzą do ciebie: Izali dla nabrania łupów przybyłeś, izali dla zagarnięcia zdobyczy zgromadziłeś tłumy twoje, abyś uniósł srebro i złoto, zabierał dobytek i mienie, abyś nabrał łupów wielkich? ",
            "13": "Przeto prorokuj, synu człowieczy, a oświadcz Gogowi: Tak rzecze Pan, Wiekuisty: Zaprawdę, w on dzień gdy lud Mój israelski znowu spokojnie zamieszka, dowiesz się o tem. ",
            "14": "Wtedy wyruszysz z ostępu twojego, z krańców Północy, a liczne ludy z tobą, jeżdżący na koniach wszyscy, hufce wielkie i wojsko potężne. ",
            "15": "I przypadniesz na lud Mój israelski jako obłok, abyś pokrył tę ziemię - w późne czasy to się stanie, że cię przywiodę do ziemi Mojej, aby poznały Mnie ludy, gdy się uświęcę tobą przed oczyma ich, o Gogu! ",
            "16": "Tak rzecze Pan, Wiekuisty: Alboż nie ty ten, o którym mówiłem za dni dawnych, przez sługi Moje, proroków Israela, którzy prorokowali za dni onych przez lata całe, że cię przywiodę na nich! ",
            "17": "Wszakże w on dzień, w dzień którego nadciągnie Gog na ziemię israelską, rzecze Pan Wiekuisty, wstąpi gniew Mój w nozdrza Moje, ",
            "18": "I w rzewniwości Mojej, w ogniu oburzenia Mojego to powiadam: Zaprawdę, onego dnia będzie wstrząśnienie wielkie na ziemi israelskiej. ",
            "19": "I zadrżą przedemną ryby morza i ptactwo nieba i zwierz polny i wszelki płaz pełzający po ziemi, i wszyscy ludzie co na powierzchni ziemi, i porozwalane będą góry i zapadną się piętrzące się skały, a każdy mur na ziemię runie. ",
            "20": "I przyzwę przeciw niemu po wszystkich górach Moich miecz, rzecze Pan Wiekuisty, miecz każdego przeciw bratu jego się zwróci. ",
            "21": "I rozprawię się z nim morem i krwią, a deszcz ulewny i grad kamienisty, ogień i siarkę spuszczę nań i na lotne zastępy jego, i na ludy liczne, które przy nim. ",
            "22": "I tak okażę się wywyższonym, i uświęconym, i wsławię się przed oczyma narodów licznych, a poznają, żem Ja Wiekuisty. "
        },
        "38": {
            "0": "Ty zaś, synu człowieczy, prorokuj przeciw Gogowi, i oświadcz: Tak rzecze Pan, Wiekuisty: Otom Ja przeciw tobie, Gogu, książęciu naczelny na Meszech i Tubal! ",
            "1": "I wywabię cię, i wywlokę, i wywiodę cię z krańców Północy, i sprowadzę cię na góry israelskie. ",
            "2": "I wytrącę łuk twój z lewicy twojej, a strzały twe z ręki prawej twej wybiję. ",
            "3": "Na górach israelskich legniesz, ty i wszystkie lotne twe zastępy, wraz z ludami, które z tobą będą; ptactwu drapieżnemu, wszystkiemu co uskrzydlone i zwierzowi polnemu podam cię na żer. ",
            "4": "Na szczerém polu legniesz, albowiem Ja to wyrzekłem, rzecze Pan Wiekuisty. ",
            "5": "I puszczę ogień na Magog i na zamieszkujących pobrzeża bezpieczne, a poznają, żem Ja Wiekuisty. ",
            "6": "A imię Moje święte rozsławię wpośród ludu Mojego israelskiego, a nie pozwolę poniewierać nadal imieniem Mojém świętém, i poznają narody, żem Ja Wiekuisty, święty w Israelu. ",
            "7": "Oto nadejdzie i spełni się, rzecze Pan Wiekuisty; oto on dzień o którym mówiłem. ",
            "8": "Tedy wynijdą mieszkańcy miast israelskich i rozniecą i zapalą orężem i tarczą i puklerzem i łukiem i strzałami i maczugami i batogami, i będą niecili niemi ogień przez siedm lat. ",
            "9": "I nie będą nosili drew z pola, ani ścinać w lasach, albowiem orężem niecić będą ogień, i złupią łupieżców swoich, i ograbią grabicieli swoich, rzecze Pan, Wiekuisty. ",
            "10": "I stanie się dnia onego, że wyznaczę Gogowi miejsce na grób, tam w Israelu, - dolinę koczujących, na wschód od morza, która zawrze tych koczowników. I pogrzebią tam Goga i wszystek tłum jego, i nazywać ją będą \"doliną tłumów Goga\". ",
            "11": "I grześć je będzie dom Israela dla oczyszczenia kraju przez siedm miesięcy. ",
            "12": "Chować zaś będzie wszystek lud ziemi, a pójdzie to im na chwałę w dzień, którego Ja się wsławię, rzecze Pan, Wiekuisty. ",
            "13": "Ludzi téż stałych się wyznaczy, aby krążyli po kraju a grzebali koczowników tych, którzy pozostaną jeszcze na powierzchni ziemi, aby ją oczyścić. Po upływie siedmiu miesięcy zaczną poszukiwać. ",
            "14": "I tak krążyć będą ci krążący po kraju, a gdy ujrzy który szkielet ludzki postawi przy nim znak, aż go pogrzebią grabarze w dolinie tłumów Goga. ",
            "15": "A będzie téż miano jednego miasta: Hamona \"tłum\" - i tak oczyszczą kraj. ",
            "16": "Ty zaś, synu człowieczy! tak rzecze Pan Wiekuisty: Powiedz ptactwu, wszystkiemu co uskrzydlone, i każdemu zwierzowi polnemu: Zgromadźcie się a przyjdźcie, zbierzcie się zewsząd na rzeźną ofiarę Moję, gdyż gotuję wam rzeź wielką na górach israelskich, abyście się nażarli mięsa a napili krwi. ",
            "17": "Mięso rycerzy żreć, a krew książąt ziemi pić będziecie - baranów, baranków, kozłów i cielców - utuczone na Baszanie one wszystkie. ",
            "18": "A nażrecie się tłuszczu do syta, a napijecie się krwi do upojenia z tej rzeźnej ofiary Mojej, którą gotuję wam. ",
            "19": "I nasycicie się u stołu Mojego końmi i rumakami, rycerzami i wojownikami wszelakimi, rzecze Pan, Wiekuisty. ",
            "20": "I tak objawię chwałę Moję między narody i ujrzą wszystkie narody sąd Mój, którym spełnił, i rękę Moję, którąm położył na nie. ",
            "21": "I pozna dom Israela, żem Ja Wiekuisty, Bóg ich od onego dnia i nadal. ",
            "22": "Poznają też i narody, że gwoli winie swej uprowadzeni zostali ci z domu Israela, przeto że sprzeniewierzyli się Mnie, i żem dla tego skrył oblicze swe przed nimi i wydał ich w ręce wrogów ich, aby legli od miecza wszyscy. ",
            "23": "Wedle skażenia ich i wedle występków ich postąpiłem z nimi, skrywszy oblicze swe przed nimi. ",
            "24": "Przeto rzecze tak Pan Wiekuisty: Teraz przywrócę brańców Jakóba i ulituję się nad całym domem Israela, i żarliwym się okażę gwoli imieniu Mojemu świętemu. ",
            "25": "I poniosą hańbę swoję i wszelkie przeniewierstwo, którem sprzeniewierzali się Mnie, gdy zamieszkają na ziemi swej bezpiecznie, a nikt nie wystraszy. ",
            "26": "Gdy sprowadzę ich z pośród ludów, a zgromadzę ich z ziem wrogów ich, a uświęcony będę przez nich przed oczyma narodów licznych. ",
            "27": "Wtedy poznają, żem Ja Wiekuisty, Bóg ich, gdy uprowadziwszy ich do narodów znowu ich zgromadzę do ziemi ich, żadnego z nich tam nie zostawiając. ",
            "28": "I nie skryję nadal oblicza Mego przed nimi, ponieważ rozleję ducha Mojego na dom Israela, rzecze Pan, Wiekuisty. "
        },
        "39": {
            "0": "Dwudziestego piątego roku uprowadzenia naszego, na początku roku, dziesiątego dnia miesiąca, czternastego roku po zburzeniu miasta, tegoż właśnie dnia tknęła mnie ręka Wiekuistego, a przywiódł mnie tam. ",
            "1": "W widzeniach Bożych przywiódł mnie do ziemi israelskiej, a postawił mnie na górze wysokiej bardzo, na której jakoby budowa miasta ku południowi. ",
            "2": "I przywiódł mnie tam, a oto mąż, którego wejrzenie niby wejrzenie kruszcu, trzymający sznur lniany w ręce swej i pręt mierniczy, stał on zaś w bramie. ",
            "3": "I rzekł do mnie on mąż: Synu człowieczy! patrz oczyma swemi, a uszyma swemi słuchaj, i zwróć uwagę twą na wszystko co ci ukażę; gdyż aby ci to pokazano przywiedzionyś tu: Opowiesz zaś wszystko co zobaczysz domowi Israela. ",
            "4": "A oto mur otaczał z zewnątrz gmach wokoło; w ręce zaś onego męża był pręt mierniczy na sześć łokci, każdy na łokieć i dłoń długi. I rozmierzył on grubość onej budowy: pręt jeden, a wysokość téż pręt jeden. ",
            "5": "Poczem wszedłszy do bramy zwróconej w kierunku ku wschodowi, wstąpił po wschodach jej i rozmierzył przededrzwie bramy: pręt jeden wszerz, a przededrzwie téż drugiej, pręt jeden wszerz. ",
            "6": "A każda strażnica: pręt jeden wzdłuż a pręt jeden wszerz, między strażnicami zaś pięć łokci; przededrzwie téż bramy podle przysionka bramy z wewnątrz: pręt jeden. ",
            "7": "I rozmierzył przysionek bramy z wewnątrz: pręt jeden. ",
            "8": "Poczem rozmierzył przysionek bramy: ośm łokci, a pilastry jej: dwa łokcie; był zaś przysionek bramy po stronie wewnętrznej. ",
            "9": "A strażnic bramy zwróconej ku wschodowi było po trzy z tej, i po trzy z przeciwległej strony, pomiaru jednego wszystkie trzy, pomiar téż jeden miały pilastry z jednej i z drugiej strony. ",
            "10": "I rozmierzył szerokość otworu bramy na dziesięć łokci, długość zaś bramy na trzynaście łokci. ",
            "11": "A balustrada przed strażnicami: łokieć jeden (wysokości) i łokieć téż jeden balustrada z przeciwległej strony; każda zaś strażnica miała sześć łokci z jednej, a sześć łokci z drugiej strony. ",
            "12": "I rozmierzył bramę od dachu jednej strażnicy do dachu drugiej: odległość dwadzieścia i pięć łokci drzwi naprzeciw drzwi. ",
            "13": "I obliczył pilastry na sześćdziesiąt łokci, i tak każdy pilastr w dworcu przy bramie wokoło. ",
            "14": "Od frontu zaś bramy wschodniej, do frontu przysionka bramy wewnętrznej: pięćdziesiąt łokci. ",
            "15": "Okna téż okratowane w strażnicach i ich pilastrach po stronie wewnętrznej miała brama dokoła, i tak samo przysionki: miały one okna dokoła z wewnątrz, na pilastrach zaś palmy. ",
            "16": "I powiódł mnie do dworca zewnętrznego, a oto były tam halle i posadzka kamienna ułożona na dworcu dokoła: trzydzieści hall było przy onej posadzce. ",
            "17": "Posadzka zaś kamienna ciągnęła się wzdłuż bram, równolegle do długości bram - była to posadzka dolna. ",
            "18": "Rozmierzył téż odległość od frontu bramy dolnej, do frontu dworca wewnętrznego z zewnątrz: sto łokci, po stronie wschodniej i północnej. ",
            "19": "Bramę też zwróconą w kierunku ku północy przy dworcu zewnętrznym rozmierzył wzdłuż i wszerz. ",
            "20": "A strażnice jej: trzy z tej i trzy z przeciwległej strony, pilastry zaś i przysionki jej miały ten sam pomiar co brama pierwsza: pięćdziesiąt łokci długość jej, szerokość zaś dwadzieścia i pięć łokci. ",
            "21": "A okna jej i przysionek jej i palmy były według pomiaru bramy, zwróconej w kierunku ku wschodowi; po siedmiu zaś stopniach wstępowano do niej, a przysionki jej znajdowały się po stronie zewnętrznej. ",
            "22": "A dworzec wewnętrzny miał bramę naprzeciw bramy ku północy i wschodowi, wymierzył on zaś od bramy do bramy: sto łokci ",
            "23": "Poczem powiódł mnie w kierunku ku południowi, a oto była tam brama zwrócona ku południowi. I rozmierzył on pilastry i przysionki jej wedle pomiarów poprzednich. ",
            "24": "I miała ona okna, a niemniej przysionki dokoła jak one okna poprzednie na pięćdziesiąt łokci długości szerokość zaś na dwadzieścia i pięć łokci. ",
            "25": "Siedm zaś stopni tworzyły wschody jej, a przysionki jej były po stronie wschodniej, - palmy, jedna z tej i jedna z przeciwległej strony u pilastrów jej. ",
            "26": "Bramę téż miał dworzec wewnętrzny w kierunku ku południowi, a rozmierzył on od bramy do bramy w kierunku ku południowi: sto łokci. ",
            "27": "Poczem powiódł mnie do dworca wewnętrznego przez bramę południową, i rozmierzył tę bramę południową według pomiarów poprzednich. ",
            "28": "I strażnice jej i pilastry i przysionki jej według pomiarów poprzednich - okna téż miała ona, a niemniej przysionki na pięćdziesiąt łokci długości, szerokości zaś na dwadzieścia i pięć łokci. ",
            "29": "Przysionki zaś były zewsząd dokoła - długość na dwadzieścia i pięć łokci, a szerokość na pięć łokci. ",
            "30": "A przysionki jej prowadziły do dworca zewnętrznego, palmy téż u pilastrów jej; ośm zaś stopni tworzyły wschody jej. ",
            "31": "Poczem powiódł mnie do dworca wewnętrznego w kierunku ku wschodowi, i rozmierzył bramę wedle pomiarów poprzednich. ",
            "32": "I strażnice jej i pilastry i przysionki jej wedle pomiarów poprzednich - okna téż miała ona, a niemniej przysionki zewsząd dokoła - długość na pięćdziesiąt łokci, a szerokość na dwadzieścia i pięć łokci. ",
            "33": "A przysionki jej prowadziły do dworca zewnętrznego, palmy też u pilastrów jej z tej i z przeciwległej strony; ośm zaś stopni tworzyły wschody jej. ",
            "34": "Poczem powiódł mnie do bramy północnej, i rozmierzył wedle pomiarów poprzednich. ",
            "35": "Strażnice jej, pilastry i przysionki jej - okna też miała ona zewsząd dokoła - długość na pięćdziesiąt łokci, a szerokość na dwadzieścia i pięć łokci. ",
            "36": "Pilastry zaś jej prowadziły do dworca zewnętrznego, palmy téż u pilastrów jej z tej i z przeciwległej strony; ośm zaś stopni tworzyły wschody jej. ",
            "37": "A znajdowała się téż halla, której wejście między pilastrami bram - tam miano obmywać całopalenia. ",
            "38": "W przysionku téż bramy dwa stoły z tej i dwa stoły z przeciwległej strony, aby zarzynać na nich całopalenia i ofiary zagrzeszne i pokutne. ",
            "39": "Na ścianie téż bocznej, na zewnątrz, przy wschodach, u wejścia do bramy północnej stały dwa stoły, przy drugiej téż ścianie bocznej u przysionka bramy dwa stoły: ",
            "40": "Cztery stoły z tej i cztery stoły z przeciwległej strony przy ścianie bocznej bramy: ośm stołów, na których miano zarzynać. ",
            "41": "Cztery téż stoły stały przy wschodach z kamienia ciosanego na półtora łokcia długie, na półtora łokcia szerokie, a na jeden łokieć wysokie - na nich miano składać narzędzia, którémi zarzynano całopalenia i ofiary rzeźne. ",
            "42": "Listwy téż na dłoń wysokie przytwierdzone były wewnątrz dokoła, na stołach zaś onych składano mięso ofiarne. ",
            "43": "Na zewnątrz zaś bramy wewnętrznej znajdowały się halle śpiewaków, mianowicie na dworcu wewnętrznym, (jedna) po ścianie bocznej bramy północnej, frontem zwrócona ku południowi, a jedna po ścianie bocznej bramy wschodniej, frontem zwrócona ku północy. ",
            "44": "I rzekł do mnie: Ta halla, której front w kierunku ku południowi, przeznaczona dla kapłanów, pełniących służbę domu. ",
            "45": "Ta zaś halla, której front w kierunku ku północy, dla kapłanów, pełniących służbę przy ofiarnicy - są to zaś synowie Cadoka, którym wolno przystępować z pośród synów Lewiego do Wiekuistego, aby Mu posługiwali. ",
            "46": "I rozmierzył ten dworzec: długość na sto łokci, a szerokość na sto łokci - czworograniasty - ofiarnica zaś stała przed przybytkiem. ",
            "47": "Poczem powiódł mnie do przysionka przybytku i rozmierzył pilastry przedsionka: pięć łokci po tej stronie, i pięć łokci po przeciwległej stronie; szerokość zaś bramy trzy łokcie z tej, i trzy łokcie z przeciwległej strony. ",
            "48": "Długość zaś przysionka: dwadzieścia łokci, a szerokość jedenaście łokci, po schodach zaś wstępowano do niego. Kolumny téż wznosiły się przy pilastrach, jedna z tej, a druga z przeciwległej strony. "
        },
        "40": {
            "0": "I powiódł mnie do gmachu i rozmierzył pilastry: sześć łokci szerokości z tej, i sześć łokci szerokości z przeciwległej strony wedle szerokości namiotu. ",
            "1": "A szerokość wejścia: dziesięć łokci - ściany zaś boczne wejścia: pięć łokci z tej, i pięć łokci z przeciwległej strony. I rozmierzył długość jego na czterdzieści łokci, szerokość zaś na dwadzieścia łokci. ",
            "2": "Poczem wszedł do wnętrza i rozmierzył pilastry wejścia na dwa łokcie, a samo wejście na sześć łokci, szerokość zaś wejścia na siedm łokci. ",
            "3": "I rozmierzył długość jego na dwadzieścia łokci, szerokość téż na dwadzieścia łokci w kierunku ku gmachowi. I rzekł do mnie: Oto miejsce przenajświętsze. ",
            "4": "I rozmierzył mur przybytku na sześć łokci, a szerokość skrzydła bocznego na cztery łokcie dokoła przybytku zewsząd. ",
            "5": "Komnaty zaś boczne, komnata nad komnatą, trzy razy po trzydzieści, a wnęki były w murach przybytku dla onych komnat bocznych dokoła, aby się trzymały, zaś nie trzymały się na samym murze przybytku. ",
            "6": "I rozszerzało się wokoło, im wyżej tém bardziej przy komnatach bocznych, albowiem rozprzestrzeniało się wnętrze, im wyżej tém bardziej wokoło przybytku, ponieważ rozszerzało się to wnętrze ku wierzchowi; z dolnego zaś piętra wstępowano na wyższe i środkowe. ",
            "7": "Widziałem téż przy przybytku wywyższenie zewsząd dokoła: fundamenty komnat bocznych pręt pełny; na sześć łokci sięgały aż do krawędzi. ",
            "8": "Grubość téż muru, jaką miały komnaty boczne na zewnątrz wynosiła pięć łokci, co zaś wolném zostało między komnatami bocznemi przybytku, ",
            "9": "A hallami, miało dwadzieścia łokci szerokości wokoło przybytku zewsząd. ",
            "10": "Drzwi zaś komnat bocznych wychodziły na plac wolny: jedne drzwi w kierunku ku północy, a drugie drzwi ku południowi, szerokość zaś placu wolnego wynosiła pięć łokci wokoło. ",
            "11": "Budynek zaś, który przed odgrodzonym dziedzińcem w kącie ku wschodowi się znajdował, miał siedmdziesiąt łokci szerokości, mur też tego budynku pięć łokci szerokości dokoła, a długość jego dziewięćdziesiąt łokci. ",
            "12": "I rozmierzył przybytek na sto łokci długości, odgrodzony téż dziedziniec wraz z budynkiem i jego ścianami na sto łokci. ",
            "13": "Szerokość zaś frontu przybytku i odgrodzonego dziedzińca ku wschodowi: sto łokci. ",
            "14": "I rozmierzył długość budynku przy odgrodzonym dziedzińcu, który po tylnej jego stronie się znajdował i galerje jego z tej i z przeciwległej strony na sto łokci. Co się zaś tyczy gmachu, nawy wewnętrznej, i halli zewnętrznej, ",
            "15": "To były przededrzwia, i okna okratowane, i galerje wokoło trzech tych miejsc ku przededrzwiu z wygładzonego drzewa dokoła; od podłogi téż aż do okien i okna same były taflowane, ",
            "16": "Z góry aż powyżej drzwi, i aż do nawy wewnętrznej, i na zewnątrz, i na całej ścianie zewsząd wokoło, zarówno we wnętrzu jak na zewnątrz były taflowania. ",
            "17": "Poczynione téż były cheruby i palmy, - po palmie między cherubem a cherubem, dwa zaś oblicza miał każdy cherub. ",
            "18": "Mianowicie oblicze ludzkie ku palmie z tej, i oblicze lwie ku palmie z przeciwległej strony. Tak poczyniono w całym przybytku wokoło zewsząd. ",
            "19": "Od podłogi aż powyżej drzwi były cheruby i palmy poczynione na ścianie gmachu. ",
            "20": "Gmach miał odrzwia z czworograniastego drzewa, przed świątynią zaś było coś jako wejrzenie ",
            "21": "Ołtarza z drzewa, na trzy łokcie wysokości i na dwa łokcie długości, a były krawędzie i podstawa i ściany jego z drzewa. I rzekł do mnie: Oto stół, który przed Wiekuistym. ",
            "22": "Podwójne zaś drzwi miał gmach i świątynia. ",
            "23": "Podwójne też drzwi miał każdy podwój, po dwa obracające się skrzydła - dwa podwój jeden, dwa téż skrzydła drugi. ",
            "24": "I poczynione były na nich, na drzwiach gmachu, cheruby i palmy, jako poczynione były na ścianach, gzems téż nadprożny z drzewa przed przysionkiem z zewnątrz. ",
            "25": "I okna okratowane i palmy po jednej i po przeciwległej stronie na bocznych ścianach przysionka, i na komnatach bocznych przybytku i gzemsach nadprożnych. "
        },
        "41": {
            "0": "I wyprowadził mnie na dworzec zewnętrzny, na drogę w kierunku ku północy, i przywiódł mnie do halli, która naprzeciw dziedzińca odgrodzonego, i zarazem naprzeciw budowli ku północy -  ",
            "1": "Przed front wydłużony na one sto łokci przy wejściu ku północy a którego szerokość wynosiła pięćdziesiąt łokci -  ",
            "2": "Naprzeciw dwudziestu łokci należących do dworca wewnętrznego i naprzeciw posadzki kamiennej należącej do dworca zewnętrznego znajdowała się galerya obok galeryi na trzech piętrach. ",
            "3": "Przed hallami zaś prowadziło przejście na dziesięć łokci szerokie ku wewnętrznemu (dworcowi) a na łokieć długie, drzwi zaś ich prowadziły ku północy. ",
            "4": "Halle jednak wyższe były skrócone, ponieważ galerye zabierały z przestrzeni ich w porównaniu z dolnemi i środkowemi w budynku. ",
            "5": "Albowiem trzypiętrowe były, a nie miały kolumn jak kolumny dworców, przeto zwężone były przez dolne i środkowe począwszy od ziemi. ",
            "6": "Mur zaś zewnętrzny równoległy hallom wzdłuż dworca zewnętrznego miał po przedniej stronie hall pięćdziesiąt łokci długości. ",
            "7": "Gdyż długość hall, ku dworcowi zewnętrznemu położonych, wynosiła pięćdziesiąt łokci, wszakże naprzeciw gmachu były to sto łokci. ",
            "8": "Ale poniżej onych hall było wejście ze strony wschodniej, gdy przybywano do nich z dworca zewnętrznego. ",
            "9": "Po szerokości téż muru dworca ku południowi, naprzeciw dziedzińca odgrodzonego i naprzeciw budowli były również halle. ",
            "10": "A prowadziła droga przed niemi jako u hall położonych ku północy, równej długości, i równej szerokości, i równych wyjść, i równych urządzeń. I jako drzwi ich, ",
            "11": "Były też drzwi hall położonych ku południowi - drzwi na początku drogi, mianowicie drogi przed murem odpowiednim w kierunku ku wschodowi, gdy przybywano do nich. ",
            "12": "I rzekł do mnie: Halle ku północy i halle ku południowi, położone po przedniej stronie dziedzińca odgrodzonego, są to halle święte, gdzie spożywać mają kapłani przystępujący do Wiekuistego przenajświętsze, tam téż składać im przenajświętsze, i ofiary śniedne i zagrzeszne i pokutne, gdyż miejsce to święte. ",
            "13": "Gdy wnijdą, kapłani, nie wolno im wychodzić z świątyni do dworca zewnętrznego, lecz tam składać mają szaty swoje, w których służbę pełnią, gdyż święte są, a niechaj włożą szaty inne, aby zbliżyć się do miejsca dla ludu przeznaczonego. ",
            "14": "A gdy ukończył pomiary przybytku wewnętrznego, wywiódł mnie drogą bramy, zwróconej ku wschodowi, i rozmierzył obszar zewsząd wokoło. ",
            "15": "Rozmierzył stronę wschodnią prętem mierniczym: pięćset (łokci) - prętami, prętem mierniczym wokoło. ",
            "16": "Rozmierzył stronę północną: pięćset, - prętami, prętem mierniczym wokoło. ",
            "17": "Stronę południową rozmierzył: pięćset, - prętami, prętem mierniczym. ",
            "18": "Zwrócił się ku stronie zachodniej i rozmierzył pięćset - prętami, prętem mierniczym. ",
            "19": "Z czterech stron rozmierzył go, a otaczał go mur zewsząd wokoło na pięćset łokci długi i na pięćset łokci szeroki, aby oddzielić święte od powszedniego. "
        },
        "42": {
            "0": "Poczem powiódł mnie do bramy, do bramy zwróconej ku wschodowi. ",
            "1": "A oto chwała Boga Israela nadciągnęła drogą od wschodu: Odgłos zaś jej był jako szum wód wielkich, a ziemia jaśniała od chwały Jego. ",
            "2": "A było widmo zjawiska, którem ujrzał, jako ono zjawisko, które ujrzałem gdym przyszedł, aby miasto zburzyć, a były to też same widzenia co widzenia, które ujrzałem nad rzeką Kebar. I padłem na oblicze swoje. ",
            "3": "A chwała Wiekuistego wstąpiła do przybytku drogą bramy zwróconej ku wschodowi. ",
            "4": "I uniósł mnie duch i powiódł mnie do dworca wewnętrznego, a oto chwała Wiekuistego napełniła przybytek. ",
            "5": "I usłyszałem przemawiającego do mnie z przybytku podczas gdy on mąż jeszcze stał przy mnie. ",
            "6": "I rzekł do mnie: Synu człowieczy! To miejsce stolicy Mojej, i to miejsce podnóża stóp Moich, gdzie zamieszkać chcę wpośród synów Israela na wieki - niechaj nie skażą nadal ci z domu Israela imienia świątobliwości Mojej, oni i królowie ich wszeteczeństwem swojem, i trupami królów swoich, ich grobowcami. ",
            "7": "Gdy stawiali przededrzwie tychże przy przededrzwiu Mojém, a podwoje ich obok podwojów Moich, tak że tylko mur był między Mną a między nimi; a kazili imię Moje święte obmierzłościami swemi, których się dopuszczali, tak że zgładziłem ich w gniewie Moim. ",
            "8": "Wszakże teraz niech oddalą wszeteczeństwo swoje i trupy królów swych odemnie, a zamieszkam wpośród nich na wieki. ",
            "9": "Ty zaś, synu człowieczy! opiszesz domowi Israela przybytek ten, aby się powstydzili przewinień swoich, a niechaj sobie rozmierzą zarys budowy. ",
            "10": "A jeżeli się powstydzą tego wszystkiego co uczynili, wtedy nakreślisz im wizerunek przybytku tego, i urządzenie jego, i wyjścia i wejścia jego, i cały kształt jego wraz z wszystkimi zarysami i konturami i planami jego, i napiszesz przed oczyma ich, aby przestrzegali całego wizerunku i wszystkich wskazówek jego, a wykonali je. ",
            "11": "Oto przepis dla przybytku tego na wierzchu góry: Cała dziedzina jego jest wszędzie wokoło, świętem świętości; oto taki jest przepis dla domu tego. ",
            "12": "A oto pomiary ofiarnicy w łokciach - każdy łokieć o dłoń dłuższy. - Podstawa jego łokieć, i łokieć szerokość, galeryjka zaś u krawędzi wokoło piędź jedna. Taką jest zewnętrzna objętość ofiarnicy. ",
            "13": "Od podstawy zaś dolnej aż do wyskoku dolnego - dwa łokcie, szerokość zaś łokieć jeden; a od wyskoku mniejszego do wyskoku większego cztery łokcie, szerokość zaś również łokieć. ",
            "14": "A samo ognisko cztery łokcie, a nad ogniskiem sterczą cztery narożniki. ",
            "15": "A całe ognisko dwanaście łokci długości i dwanaście szerokości, czworograniaste po czterech bokach swoich. ",
            "16": "A wyskok (górny) czternaście łokci długości i czternaście szerokości po czterech bokach swoich; a galeryjka wokoło niego - pół łokcia, podstawa zaś w nim łokieć wokoło, a wejście ku niemu po stronie wschodniej. ",
            "17": "I rzekł do mnie: Synu człowieczy! tak rzecze Pan, Wiekuisty: Te są ustawy ofiarnicy w dzień, w który zbudowaną będzie; aby składano na niej całopalenia, a kropiono na niej krwią. ",
            "18": "Dasz kapłanom, lewitom, którzy są z rodu Cadoka, a przystępują do Mnie - rzecze Pan, Wiekuisty - aby Mi służyli, cielca młodego na ofiarę zagrzeszną; ",
            "19": "I weźmiesz nieco krwi jego i nadasz na cztery narożniki jej i na cztery węgły wyskoku i na galeryjkę wokoło, i tak oczyścisz ją i rozgrzeszysz. ",
            "20": "Poczem weźmiesz cielca zagrzesznego i spalisz na miejscu oględzin przybytku po za świątynią. ",
            "21": "Dnia zaś wtórego przywiedziesz kozła zdrowego na ofiarę zagrzeszną; i niech oczyszczą ofiarnicę, tak jak oczyścili ją cielcem. ",
            "22": "A gdy dokonasz oczyszczenia, przywiedziesz cielca młodego, zdrowego i barana ze stada, zdrowego. ",
            "23": "A gdy przywiedziesz je przed oblicze Wiekuistego rzucą kapłani na nie soli i złożą je jako całopalenie Wiekuistemu. ",
            "24": "Przez siedm dni będziesz sprawiał kozła zagrzesznego, codziennie; cielca téż młodego, i barana ze stada, zdrowego niechaj sprawiają. ",
            "25": "Przez siedm dni będą rozgrzeszali ofiarnicę, i oczyszczą ją, i upełnomocnią każdy ręce swoje. ",
            "26": "A gdy zakończą dni te, tedy od dnia ósmego i nadal sprawować będą kapłani na ofiarnicy całopalenia wasze i ofiary opłatne wasze, a przyjmę was przychylnie, rzecze Pan, Wiekuisty. "
        },
        "43": {
            "0": "Tedy powiódł mnie z powrotem w kierunku bramy zewnętrznej świątyni, zwróconej ku wschodowi; ale ta była zamknięta. ",
            "1": "I rzekł do mnie Wiekuisty: Brama ta zamknięta zostanie, nie będzie otwierana, a nikt nie wnijdzie przez nią, albowiem Wiekuisty, Bóg Israela wszedł przez nią, i tak zamknięta zostanie. ",
            "2": "Wszakże książę, jako książę może on przebywać w niej, aby jadał chleb przed obliczem Wiekuistego. Drogą przysionka bramy może wchodzić, a tą samą drogą wychodzić. ",
            "3": "Poczem powiódł mnie drogą bramy północnej przed front przybytku, i spojrzałem, a oto napełniła chwała Wiekuistego przybytek Wiekuistego; i upadłem na oblicze swoje. ",
            "4": "I rzekł do mnie Wiekuisty: Synu człowieczy! zwróć uwagę swoję i zobacz oczyma twemi, a uszyma twemi słuchaj wszystkiego co powiadam tobie odnośnie do wszystkich ustaw przybytku Wiekuistego, i do wszystkich prawideł jego; a zwróć uwagę swą na wejście do przybytku i zarazem na wszystkie wyjścia z świątyni. ",
            "5": "I oświadcz owym przekornym, domowi Israela: Tak rzecze Pan, Wiekuisty: Dosyć wam na wszystkich obmierzłościach waszych, domu Israela! ",
            "6": "Żeście przywodzili cudzoziemców, nieobrzezanych na sercu i nieobrzezanych na ciele, aby przebywali w świątyni Mojej, aby go znieważyli, ten przybytek Mój, żeście pozwalali im składać chleb Mój, tłuszcz i krew, gdy łamali przymierze Moje, mimo wszystkie obmierzłości wasze. ",
            "7": "A nie przestrzegali obrzędów przy świętościach Moich, aleście ustanowili ich na piastujących urzędy w świątyni Mojej miasto siebie. ",
            "8": "Tak rzecze Pan, Wiekuisty: Żaden cudzoziemiec nieobrzezany na sercu i nieobrzezany na ciele nie wnijdzie do świątyni Mojej ze wszystkich cudzoziemców, przebywających wpośród synów Israela. ",
            "9": "Lecz owi lewici, którzy odstąpili odemnie podczas odstępstwa Israela, którzy odwrócili się odemnie, idąc za bałwanami swojemi, ci niechaj poniosą winę swoję. ",
            "10": "A niechaj zostaną w świątyni Mojej posługaczami i stróżami przy bramach przybytku i posługującymi przy przybytku; oni niechaj zarzynają całopalenia i ofiary rzeźne dla ludu, i oni niechaj staną przed nimi, aby im posługiwać. ",
            "11": "Ponieważ posługiwali im wobec bałwanów ich, a stali się dla domu Israela podnietą grzechu, przeto podniosłem rękę Moję przeciw nim, rzecze Pan, Wiekuisty, aby ponieśli winę swoję. ",
            "12": "A nie przystąpią do Mnie, aby Mi urząd kapłański sprawowali, ani zbliżą się do jakichkolwiek świętości Moich, lub świętości najwyższych i niechaj poniosą hańbę swą i obmierzłości, których się dopuszczali. ",
            "13": "I ustanowię ich na pełniących straż przy przybytku, przy całej służbie jego i przy wszystkiem co się sprawować będzie w nim. ",
            "14": "Ale kapłani z pokolenia Lewi, synowie Cadoka, którzy przestrzegali obrzędów świątyni Mojej, gdy odwrócili się synowie Israela odemnie, oni niechaj przystąpią do Mnie, aby Mi służyli, i niechaj staną przedemną, aby Mi składali tłuszcz i krew, rzecze Pan, Wiekuisty. ",
            "15": "Oni niechaj wchodzą do świątyni Mojej, i oni niechaj przystępują do stołu Mojego, aby Mi służyli, i niechaj, przestrzegają obrzędów Moich. ",
            "16": "A gdy wchodzić będą do bram dworca wewnętrznego, lniane szaty niechaj włożą, a niechaj nie ukaże się na nich wełna, gdy pełnić będą służbę w bramach dworca wewnętrznego i w świątyni. ",
            "17": "Zawoje lniane będą na głowie ich, a spodnie szaty lniane będą na biodrach ich, niechaj się nie opasują niczem, coby pot pomnażało. ",
            "18": "A gdy wychodzić będą do dworca zewnętrznego, do dworca mianowicie zewnętrznego do ludu, niechaj zdejmą szaty swoje, w których służbę pełnią i złożą je w hallach poświęconych, a włożą szaty inne, aby nie obcowali z ludem w szatach swych poświęconych. ",
            "19": "Głowy téż swojej im nie golić, ani kędziorów zapuszczać, lecz przystrzygać je będą na głowach swoich. ",
            "20": "Wina również nie będzie pił żaden kapłan, gdy wchodzić ma do dworca wewnętrznego. ",
            "21": "Wdowy téż ani rozwódki nie będą sobie brali za żony, lecz tylko dziewice z domu Israela albo wdowę, któraby była wdową po kapłanie brać mogą. ",
            "22": "A ludu Mego uczyć będą rozróżniać między świętém a powszedniém, a różnicę między czystém a nieczystém niechaj im objaśniają. ",
            "23": "A gdy zajdzie spór, oni niechaj staną do rozsądzania, wedle praw Moich niechaj rozsądzą go; nauk téż i ustaw Moich na wszystkie uroczystości Moje przestrzegać będą, a sabbaty Moje święcić. ",
            "24": "A do zwłok ludzkich nie przystąpi nikt, aby się zanieczyścił; jedynie przy ojcu i przy matce, przy synu i przy córce, przy bracie i przy siostrze, która zamężną nie była zanieczyścić się mogą. ",
            "25": "A po oczyszczeniu jego, siedm dni niechaj mu policzą. ",
            "26": "Dnia zaś, którego wnijdzie do świątyni, do dworca wewnętrznego, by pełnić służbę w świątyni, niechaj złoży swą ofiarę zagrzeszną, rzecze, Pan, Wiekuisty. ",
            "27": "To będzie dziedzictwem ich: Ja ich dziedzictwem; a posiadłości nie dacie im wpośród Israela, Jam posiadłość ich -  ",
            "28": "Ofiarę śniedną i zagrzeszną i opłatną, to pożywać będą; wszelkie téż dobro zaklęte w Israelu do nich należeć będzie. ",
            "29": "Również pierwociny z wszelkich owoców najwcześniejszych, jak i wszelka dań ze wszystkich dani waszych do kapłana należą - niemniej pierwociny dzież waszych oddacie kapłanowi, aby błogosławieństwo spoczywało na domu twoim. ",
            "30": "Żadnej padliny, ani rozszarpanego, zarówno z ptactwa jak z bydła, nie pożywać kapłanom. "
        },
        "44": {
            "0": "A gdy rozlosujecie ziemię na udziały dziedziczne odłączycie dań Wiekuistemu jako dział poświęcony z tej ziemi wzdłuż na dwadzieścia i pięć tysięcy, a wszerz na \"dwadzieścia\" tysięcy; poświęconym on będzie po całym obszarze jego dokoła. ",
            "1": "Z tego przypadnie dla świątyni pięćset na pięćset w czworoboku dokoła, pięćdziesiąt zaś łokci wolnej przestrzeni niechaj ma po wszystkich stronach. ",
            "2": "Z tegoż wymiaru odmierzysz wzdłuż na dwadzieścia i pięć tysięcy, a wszerz na dziesięć tysięcy, aby na tém mieściła się świątynia jako przybytek przenajświętszy. ",
            "3": "Poświęconem z tej ziemi to jest; dla kapłanów obsługujących świątynię to będzie, dla przystępujących, by służyć Wiekuistemu, a będzie to im pomieszczeniem na domy, i miejscem poświęconém dla świątyni. ",
            "4": "Dwadzieścia zaś i pięć tysięcy wzdłuż i dziesięć tysięcy wszerz przeznaczoném będzie dla lewitów, obsługujących przybytek, na własność ich dwadzieścia hal. ",
            "5": "A własność miasta oznaczyć wam na pięć tysięcy wszerz, i na dwadzieścia i pięć tysięcy wzdłuż, równolegle do odłączonej dani świętej: dla całego domu Israela to będzie. ",
            "6": "Dla księcia zaś wyznaczycie po tej i po przeciwległej stronie dani świętej i własności miejskiej, przytykając do tej dani świętej i do własności miejskiej, po stronie zachodniej - ku zachodowi, a po stronie wschodniej - ku wschodowi; długość zaś odpowiadać ma (długości) jednego z udziałów od granicy zachodniej do granicy wschodniej. ",
            "7": "Jego ziemią to będzie, jako własność w Israelu, aby nie gnębili nadal książęta ludu Mojego, lecz zostawiali ziemię domowi Israela podług pokoleń ich. ",
            "8": "Tak rzecze Pan, Wiekuisty: Dosyć wam na tém książęta israelscy! Ucisku i grabieży zaniechajcie, a spełniajcie raczej prawo i sprawiedliwość! Usuńcie prześladowania wasze od ludu Mojego, rzecze Pan Wiekuisty. ",
            "9": "Wagi rzetelne, i efa rzetelna, i bath rzetelny niechaj będzie u was. ",
            "10": "Niechaj efa i bath pojemność jednostajną mają, aby bath dziesiątą część chomeru obejmował, dziesiątą zaś częścią chomeru była efa; podług chomeru niechaj się ustanawia pojemność jego. ",
            "11": "Szekel zaś niechaj ma dwadzieścia ger; po dwadzieścia szekli, po dwadzieścia pięć szekli, po piętnaście szekli niechaj będzie u was manah. ",
            "12": "Oto dań, którą podniesiecie: Szóstą część efy z chomeru pszenicy, a tak téż oddacie szóstą część efy z chomeru jęczmienia. ",
            "13": "A ustanowiona należność z oliwy, z batu oliwy: dziesiąta część batu z każdego koru, mianowicie z dziesięciu bath czyli chomeru, - dziesięć bath bowiem stanowi chomer. ",
            "14": "A jedno jagnię z trzody, z dwustu, z nawodnionych pastwisk israelskich - na ofiary śniedne i na całopalenia i na ofiary opłatne dla rozgrzeszenia ich, rzecze Pan, Wiekuisty. ",
            "15": "Cały lud kraju będzie pociągnięty do tej dani dla księcia w Israelu. ",
            "16": "Powinnością księcia zaś będą całopalenia i ofiary śniedne i zalewki podczas świąt i nowiów i sabbatów, podczas wszystkich uroczystości domu Israela; on będzie sprawiał ofiary zagrzeszne i śniedne i całopalenia i ofiary opłatne dla rozgrzeszenia domu Israela. ",
            "17": "Tak rzecze Pan Wiekuisty: Pierwszego, pierwszego dnia miesiąca, weźmiesz cielca młodego, zdrowego, i oczyścisz świątynię. ",
            "18": "I weźmie kapłan nieco krwi ofiary zagrzesznej i nada na odrzwia przybytku i na cztery węgły ofiarnicy przedsienia i na odrzwia bramy dworca wewnętrznego. ",
            "19": "A tak uczynisz i siódmego dnia tegoż miesiąca za każdego, który zgrzeszył z pomyłki albo nieświadomości, i oczyścicie dom. ",
            "20": "Czternastego dnia pierwszego miesiąca obchodzić wam Pesach; święto siedmiodniowe, w którém przaśniki jadane będą. ",
            "21": "I sprawi książę dnia tego za siebie i za cały lud kraju cielca zagrzesznego. ",
            "22": "A przez siedm dni tego święta sprawiać będzie jako całopalenie Wiekuistemu: siedm cielców i siedm baranów zdrowych, codziennie przez siedm dni, a jako ofiarę zagrzeszną kozła codzień. ",
            "23": "A jako ofiarę śniedną efę na każdego cielca i efę na każdego barana sprawi, oliwy téż hyn na każdą efę. ",
            "24": "Siódmego miesiąca, piętnastego dnia miesiąca podczas uroczystości sprawiać ma tak samo przez siedm dni, zarówno ofiary zagrzeszne jak całopalenia, ofiary śniedne i oliwę. "
        },
        "45": {
            "0": "Tak rzecze Pan, Wiekuisty: Brama dworca wewnętrznego zwrócona ku wschodowi, niechaj zamkniętą będzie przez sześć dni roboczych; wszakże w dzień sabbatu będzie otwierana, również w dzień nowiu będzie otwierana. ",
            "1": "I wnijdzie książę drogą przedsionka bramy z zewnątrz, a stanie u podwoju tej bramy, podczas gdy sprawią kapłani całopalenie jego i ofiary jego opłatne, poczem pokłoni się na progu bramy i wyjdzie; brama zaś nie będzie zamykaną do wieczora, ",
            "2": "Lecz będzie się lud kraju kłaniał u wejścia tej bramy w sabbaty i nowie przed obliczem Wiekuistego. ",
            "3": "Całopalenie zaś, które złoży książę na cześć Wiekuistego: w dzień sabbatu sześcioro jagniąt zdrowych i barana zdrowego. ",
            "4": "A na ofiarę śniedną efę na barana, a przy jagniętach ofiarę śniedną, dar wedle możności jego; hyn zaś oliwy na efę. ",
            "5": "A na dzień nowiu cielca młodego, zdrowego, i sześcioro jagniąt i barana, zdrowe niechaj będą. ",
            "6": "Efę zaś na cielca i efę na barana sprawiać będzie jako ofiarę śniedną, a przy jagniętach tak jak sięgnie możność jego; hyn zaś oliwy na efę. ",
            "7": "A gdy będzie wchodził książę, drogą bramy przedsionka wnijdzie i tą samą drogą wyjdzie. ",
            "8": "A gdy będzie wchodził lud kraju przed oblicze Wiekuistego we święta: kto wnijdzie drogą bramy północnej, by się kłaniał, wyjdzie drogą bramy południowej, a kto wnijdzie drogą bramy południowej, wyjdzie drogą bramy północnej - nie wróci nikt drogą tej bramy, którą wszedł lecz z przeciwległej sobie strony wyjdzie. ",
            "9": "Również i książę wpośród nich, z wchodzącymi wnijdzie a z wychodzącymi razem wyjdzie. ",
            "10": "A na święta téż i uroczystości będzie ofiara śniedna: efa na cielca i efa na barana, a przy jagniętach dar wedle możności jego; oliwy zaś hyn na efę. ",
            "11": "A gdy złoży książę ofiarę dobrowolną - całopalenie albo ofiarę opłatną, w ogóle ofiarę dobrowolną Wiekuistemu, - wtedy otworzą mu bramę zwróconą ku wschodowi, podczas gdy sprawią jego całopalenia albo jego ofiary opłatne, tak jak się czyni w dzień sabbatu; ale gdy wyjdzie zamkną bramę po wyjściu jego. ",
            "12": "A jagnię roczne, zdrowe, będziesz składał na całopalenie codzień Wiekuistemu; każdego rana będziesz go składał. ",
            "13": "A na ofiarę śniedną będziesz składał przy niém każdego rana szóstą część efy, a oliwy trzecią część hynu dla zwilżenia mąki przedniej - śniedną to ofiara Wiekuistemu; ustawy to wieczne, ustawiczne. ",
            "14": "I będą składali jagnię i ofiarę śniedną i oliwę każdego rana jako całopalenie ustawiczne. ",
            "15": "Tak rzecze Pan, Wiekuisty: Gdyby udzielił książę dar, któremu z dzieci swoich - własnością tegoż jest, dla dzieci jego pozostanie, posiadłością to ich dziedziczną. ",
            "16": "Gdyby zaś udzielił dar z własności swojej któremu ze sług swoich, tedy pozostanie dlań do roku jubileuszowego, poczem wraca do księcia; wszakże własność jego oddana dzieciom pozostaje dla nich. ",
            "17": "Ale nie zabierze książę z posiadłości ludu, aby ich skrzywdzić na własności ich; tylko z własności swojej może przekazać dziedzictwo dzieciom swoim; aby z ludu Mojego nie był nikt rugowany z posiadłości swojej. ",
            "18": "Poczem powiódł mnie przez wejście znajdujące się po stronie bocznej bramy do hall poświęconych dla kapłanów, zwróconych ku północy; tam zaś było miejsce na ostatnim krańcu ku zachodowi. ",
            "19": "I rzekł do mnie: Oto miejsce, gdzie warzyć mają kapłani ofiary pokutne i zagrzeszne, gdzie im wypiekać ofiary śniedne, aby nie musieli nic wynosić na dworzec zewnętrzny, ku poświęcaniu ludu. ",
            "20": "Następnie wyprowadził mnie na dworzec zewnętrzny i przeprowadził do czterech węgłów dworca, a oto był znowu przysionek u każdego węgła onego dworca. ",
            "21": "Na czterech węgłach dworca były przysionki na czterdzieści łokci wzdłuż i na trzydzieści wszerz; jeden wymiar miały te cztery przysionki narożne. ",
            "22": "A mur odgradzający był przy nich dokoła - dokoła wszystkich czterech, ogniska téż były urządzone u spodu tych murów odgradzających dokoła. ",
            "23": "I rzekł do mnie: Oto mieszkanie kucharzy, gdzie warzyć mają obsługujący przybytek rzeźne ofiary ludu. "
        },
        "46": {
            "0": "Poczem powiódł mnie napowrót ku wejściu przybytku, a oto wody wypływały z pod progu przybytku ku wschodowi - front bowiem przybytku zwracał się ku wschodowi. - Wody te zaś spływały poniżej prawego skrzydła przybytku, po stronie południowej ofiarnicy. ",
            "1": "Ztamtąd wywiódł mnie przez bramę północną i obwiódł mnie drogą zewnętrzną do bramy zewnętrznej, zwróconej ku wschodowi; a oto wody one sączyły się od skrzydła południowego. ",
            "2": "Gdy tedy wyszedł on mąż ku wschodowi z sznurem mierniczym w ręku, wymierzył tysiąc łokci; poczem kazał mi przejść przez wodę; woda ta sięgała do kostek. ",
            "3": "I wymierzył znów tysiąc i kazał mi przejść przez wodę; woda ta sięgała teraz do kolan! I wymierzył znów tysiąc i kazał mi przejść: woda ta sięgała już po biodra! ",
            "4": "I wymierzył jeszcze tysiąc: był to już potok, przez który przebrnąć nie mogłem; gdyż wezbrały wody, wody które należało przepłynąć, potok, którego przebrnąć nie można! ",
            "5": "I rzekł do mnie: Czyżeś to widział, synu człowieczy? Poczem powiódł mnie i wyprowadził napowrót na brzeg potoku. ",
            "6": "Gdym tedy wracał, a oto na brzegu onego potoku wielkie mnóstwo drzew po tej i po drugiej stronie. ",
            "7": "I rzekł do mnie: Wody te toczą się ku obwodowi wschodniemu, a spływają na step i wpadają do morza, a gdy do morza wpadają przydatne się tam stają wody. ",
            "8": "A każda istota żywa, pełzająca, dokądkolwiek tylko dojdzie potok, ożyje, i będzie ryb mnóstwo wielkie; bo gdy dojdą tam te wody uzdrowione będą, i ożyje wszystko, dokądkolwiek dojdzie ten potok. ",
            "9": "I staną przy niém rybacy od Engedi aż do Eneglaim, rozścieliskiem dla sieci ono będzie; rozmaitego rodzaju ryby tam będą, jako ryby morza wielkiego, mnóstwo wielkie. ",
            "10": "Wszakże bagniska i kałuże jego nie będą uzdrowione: na zdobywanie soli są przeznaczone. ",
            "11": "Nad potokiem zaś wyrosną - nad brzegiem jego po tej i po drugiej stronie - wszelakie drzewa owocodajne, których liście nie zwiędną a których owoc się nie wyczerpie. Co miesiąc na nowo dojrzewać będą; gdyż wody ich z świątyni wypływają. Posłużą zaś owoce ich na pokarm, a liście ich na leki. ",
            "12": "Tak rzecze Pan Wiekuisty: Oto granica w której rozdzielicie sobie ziemię podług dwunastu pokoleń israelskich - dla Josefa dwa udziały -  ",
            "13": "A weźmiecie ją w posiadanie zarówno jeden jako drugi, ponieważ podniosłem niegdyś rękę Moję, że ją oddam ojcom waszym; i tak przypadnie wam ta ziemia w udziale. ",
            "14": "Ta tedy jest granica kraju. Po stronie północnej: od morza wielkiego, w kierunku do Hetlonu, idąc do Cedad. ",
            "15": "Chamath, Berotha, Sybraim, położone między dziedziną Damaszku a dziedziną Chamath, pośrednie Chacer, położone nad granicą Chawranu. ",
            "16": "Będzie zatem granica od morza aż do Chacar-Enon: granica Damaszku i dalej ku północy nad granicą Chamatu: taką strona północna. ",
            "17": "Strona zaś wschodnia pójdzie z pomiędzy Chawranu i Damaszku, i z pomiędzy Gileadu i kraju israelskiego wzdłuż Jardenu; od pomienionej granicy ku wschodniemu morzu wymierzycie; a taką strona wschodnia. ",
            "18": "A po stronie południowej na prawo: z Thamaru aż do wód Meriboth-Kadesz, następnie aż do potoku wpadającego do morza wielkiego; taką strona południowa na południu. ",
            "19": "A stroną zachodnią morze wielkie, od pomienionej granicy aż naprzeciw okolicy Chamatu: taką strona zachodnia. ",
            "20": "I tak rozdzielicie sobie ziemię tę podług pokoleń israelskich. ",
            "21": "Puścicie ją mianowicie losem jako udział dziedziczny między siebie a cudzoziemcami przebywającymi wpośród was, którzyby spłodzili dzieci między wami; a będą u was jako krajowcy między synami Israela; wraz z wami przypadnie im udział dziedziczny wśród pokoleń israelskich. ",
            "22": "W którémkolwiek zaś pokoleniu cudzoziemiec przebywać będzie, tam wyznaczycie mu udział jego, rzecze Pan, Wiekuisty. "
        },
        "47": {
            "0": "A oto imiona pokoleń: Na skraju północnym po stronie Hetlonu, w kierunku ku Hamath aż do Chacar-Enon nad granicą Damaszku, ku północy, przy Hamath - tak, aby mu przypadła strona wschodnia i zachodnia: Dan - dział jeden. ",
            "1": "A przy dziedzinie Dana od strony wschodniej ku stronie zachodniej: Aszer - dział jeden. ",
            "2": "A przy dziedzinie Aszera od strony wschodniej ku stronie zachodniej: Naftali - dział jeden. ",
            "3": "A przy dziedzinie Naftali od strony wschodniej ku stronie zachodniej: Menasze - dział jeden. ",
            "4": "A przy dziedzinie Menaszy od strony wschodniej ku stronie zachodniej: Efraim - dział jeden. ",
            "5": "A przy dziedzinie Efraima od strony wschodniej ku stronie zachodniej: Reuben - dział jeden. ",
            "6": "A przy dziedzinie Reubena od strony wschodniej ku stronie zachodniej: Jehuda - dział jeden. ",
            "7": "A przy dziedzinie Jehudy od strony wschodniej ku stronie zachodniej będzie ona dań, którą oddzielić macie na dwadzieścia pięć tysięcy łokci wszerz, a wzdłuż jako każdy z innych działów od strony wschodniej aż do strony zachodniej; i stanie świątynia wpośrodku niego. ",
            "8": "Dań, którą oddzielicie Wiekuistemu zajmie wzdłuż łokci dwadzieścia i pięć tysięcy a wszerz \"dwadzieścia\" tysięcy. ",
            "9": "Następującym zaś dostanie się ta dań święta: kapłanom, ku północy dwadzieścia i pięć tysięcy, a na zachód wszerz dziesięć tysięcy, a na wschód wszerz dziesięć tysięcy, a na południe wzdłuż dwadzieścia i pięć tysięcy łokci, będzie zaś świątynia Wiekuistego wpośrodku tego; ",
            "10": "Każdemu z kapłanów poświęconych, synom Cadoka, którzy przestrzegali obrzędów Moich, którzy nie odstąpili w czasie odstępstwa synów Israela jako odstąpili lewici. ",
            "11": "I tak będzie im to rodzajem dani z oddzielonej dani ziemi jako przenajświętsze, przy dziedzinie lewitów. ",
            "12": "Lewitom zaś otrzymać równolegle do dziedziny kapłanów dwadzieścia i pięć tysięcy łokci wzdłuż i dwadzieścia tysięcy wszerz. Cała długość będzie na dwadzieścia pięć tysięcy a szerokość dwadzieścia tysięcy. ",
            "13": "A nie wolno im nic z tego sprzedawać ani zamieniać, ani ma przechodzić na własność innych to najprzedniejsze z ziemi, gdyż poświęcone Wiekuistemu to jest. ",
            "14": "Pięć tysięcy zaś pozostałe z szerokości na dwadzieścia i pięć tysięcy (łokci długości) pospolity to grunt dla miasta jako miejsce zamieszkania i plac przedmiejski; miasto jednak stanie w pośrodku. ",
            "15": "A takie będą pomiary jego: ze strony północnej cztery tysiące i pięćset, a ze strony południowej cztery tysiące i pięćset, a ze strony wschodniej cztery tysiące i pięćset, a ze strony zachodniej cztery tysiące i pięćset. ",
            "16": "I będzie plac wolny przedmiejski wokoło miasta: ku północy na dwieście pięćdziesiąt, i ku południowi na dwieście pięćdziesiąt, i ku wschodowi na dwieście pięćdziesiąt, i ku zachodowi na dwieście pięćdziesiąt. ",
            "17": "Pozostałe zaś z długości wzdłuż dani poświęconej, dziesięć tysięcy ku wschodowi, i dziesięć tysięcy ku zachodowi - co zatem do dani uświęconej przylega, plon tego służyć będzie na utrzymanie dla rolników miejskich. ",
            "18": "Kto zaś rolnikiem jest w mieście, ma to uprawiać - ze wszystkich pokoleń israelskich. ",
            "19": "Cała zatem dań wynosi dwadzieścia pięć tysięcy na dwadzieścia pięć tysięcy: czworobok odłączycie na dań poświęconą razem z posiadłością miasta. ",
            "20": "Pozostałe zaś należy do księcia po obu stronach dani poświęconej i posiadłości miejskiej, wzdłuż owych dwudziestu i pięciu tysięcy dani aż do granicy wschodniej, a ku zachodowi wzdłuż dwudziestu i pięciu tysięcy aż do granicy zachodniej, równolegle do udziałów (pokoleń) należy to do księcia; i tak będzie dań poświęcona wraz z świętym przybytkiem w pośrodku ich. ",
            "21": "Zarówno posiadłość lewitów, jak i posiadłość miasta ma wpośrodku własności księcia się znajdować; między dziedziną Judy a dziedziną Binjamina należeć to ma do księcia. ",
            "22": "A pozostałe pokolenia: od strony wschodniej ku stronie zachodniej: Binjamin - dział jeden. ",
            "23": "A przy dziedzinie Binjamina, od strony wschodniej ku stronie zachodniej: Szymeon - dział jeden. ",
            "24": "A przy dziedzinie Szymeona, od strony wschodniej ku stronie zachodniej: Isachar - dział jeden. ",
            "25": "A przy dziedzinie Isachara, od strony wschodniej ku stronie zachodniej: Zebulun - dział jeden. ",
            "26": "A przy dziedzinie Zebuluna od strony wschodniej ku stronie zachodniej: Gad - dział jeden. ",
            "27": "A przy dziedzinie Gada ku stronie południowej, na prawo, pójdzie granica od Thamaru aż do wód Meribat-Kadesz, następnie aż do potoku wpadającego do morza wielkiego. ",
            "28": "Oto ziemia, którą rozdzielicie jako dziedziczną posiadłość między pokolenia Israela, a te są działy ich, rzecze Pan, Wiekuisty. ",
            "29": "Takie zaś są zewnętrzne strony miasta: Po stronie północnej cztery tysiące pięćset łokci rozciągłości. ",
            "30": "A bramy - podług imion pokoleń israelskich - trzy bramy ku północy: brama Reubena, jedna; brama Jehudy, jedna; brama Lewiego, jedna. ",
            "31": "A po stronie ku wschodowi cztery tysiące pięćset łokci i trzy bramy: mianowicie brama Josefa, jedna; brama Binjamina, jedna; brama Dana, jedna. ",
            "32": "A po stronie ku południowi cztery tysiące pięćset łokci rozciągłości i trzy bramy: brama Szymeona, jedna; brama Isachara, jedna; brama Zebuluna, jedna. ",
            "33": "Po stronie ku zachodowi cztery tysiące pięćset łokci i trzy bramy: brama Gada, jedna; brama Aszera, jedna; brama Naftalego, jedna. ",
            "34": "Wokoło ośmnaście tysięcy łokci - miano zaś miasta od onego dnia: Wiekuisty tam! "
        }
    },
    "meta": "Chapter-Verse",
    "work": "Ezekiel"
}