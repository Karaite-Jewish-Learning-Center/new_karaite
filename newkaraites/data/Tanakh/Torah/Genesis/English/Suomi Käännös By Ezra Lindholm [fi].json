{
    "text": {
        "0": {
            "0": "Alussa Jumala loi taivaat ja maan.",
            "1": "Ja maa oli kaaottinen ja tyhjä, pimeys oli tyhjyyden yllä ja Jumalan henkäys liikkui vetten päällä. ",
            "2": "Ja Jumala sanoi; ”Tulkoon valo ja valo tuli.”",
            "3": "Ja Jumala näki valon hyväksi ja Jumala teki eron valon ja pimeyden välillä.",
            "4": "Ja Jumala kutsui valoa ”Päiväksi” ja Hän kutsui pimeyttä ”Yöksi”. Ja tuli ilta ja tuli aamu, päivistä ensimmäinen.",
            "5": "Ja Jumala sanoi; ”Tulkoon taivaankansi vetten välille, ja erottakoot se vedet vesistä.”",
            "6": "Ja Jumala loi taivaankannen ja eroitti sillä vedet, jotka olivat taivaankannen alla sekä vedet, jotka olivat taivaankannen yllä ja näin tapahtui.",
            "7": "Ja Jumala kutsui taivaankantta ”Taivaiksi.” Ja tuli ilta ja tuli aamu, toinen päivä.",
            "8": "Ja Jumala sanoi; ”Kerääntykööt vedet taivaiden alla yhteen paikkaan ja tulkoon kuivaa aluetta näkyviin,” ja näin tapahtui.",
            "9": "Ja Jumala kutsui kuivaa aluetta ”Maaksi” ja kerääntyneitä vesiä Hän kutsui ”Meriksi.” Ja Jumala näki tämän hyväksi.",
            "10": "Ja Jumala sanoi; ”Viheröitkööt maa niittyjä ja siementä tekeviä yrttejä ja hedelmäpuita, jotka tekevät hedelmää  lajiensa mukaan, joiden siemen on hedelmän sisällä” ja näin tapahtui.",
            "11": "Ja maa alkoi viheriöidä, niittyjä, siementä kantavia yrttejä lajiensa mukaan ja hedelmäpuita, jotka tekivät hedelmää kukin lajiensa mukaan ja Jumala näki tämän hyväksi.",
            "12": "Ja tuli ilta ja tuli aamu, kolmas päivä.",
            "13": "Ja Jumala sanoi; ”Tulkoon valoja taivaankanteen tekemään erotuksen päivän ja yön välillä ja olkoon ne merkkeinä osoittamaan juhlapyhiä, päiviä, sekä vuosia.",
            "14": "Ja tulkoot valot taivaankanteen valaisemaan maata,” ja näin tapahtui.",
            "15": "Ja Jumala teki kaksi suurta valoa, suuremman vallitsemaan päivää sekä pienemmän yötä, ja tähdet.",
            "16": "Ja Jumala antoi ne taivaankanteen, valaisemaan maata,",
            "17": "Ja vallitsemaan päivällä ja yöllä, sekä tekemään eroituksen valon ja pimeyden välille ja Jumala näki tämän hyväksi.",
            "18": "Ja tuli ilta ja tuli aamu, neljäs päivä. ",
            "19": "Ja Jumala sanoi; ”Viliskööt vedet eläviä olentoja, ja lentäkööt linnut maan ilmakehässä, taivaalla.”",
            "20": "Ja Jumala loi suuret meripedot ja kaikenlaiset elävät olennot, jotka vilisevät vesissä lajiensa mukaan ja kaikki siivekkäät linnut lajiensa mukaan, ja Jumala näki tämän hyväksi.",
            "21": "Ja Jumala siunasi ne sanoen; ”Olkaa hedelmälliset ja lisääntykää ja täyttäkää merien vedet ja linnut lisääntykööt maan päällä.”",
            "22": "Ja tuli ilta ja tuli aamu, viides päivä. ",
            "23": "Ja Jumala sanoi; ”Tulkoon maahan eläviä olentoja lajiensa mukaan, karjaeläimiä ja matelijoita, maan villieläimiä lajiensa mukaan,” ja näin tapahtui.",
            "24": "Ja Jumala teki maan villieläimet lajiensa mukaan ja karjaeläimet lajiensa mukaan ja maan matelijat lajiensa mukaan ja Jumala näki tämän hyväksi.",
            "25": "Ja Jumala sanoi; ”Tehkäämme ihminen kuvaksemme, kaltaiseksemme. Hallitkoot hän meren kaloja, taivaan lintuja, eläimiä kaikkialla maailmassa sekä kaikkia maassa matelevia matelijoita.”",
            "26": "Ja Jumala loi ihmisen Omaksi kuvaksensa, Jumalan kuvaksi Hän hänet loi, mieheksi ja naiseksi Hän heidät loi.",
            "27": "Ja Jumala siunasi heidät sanoen; ”Olkaa hedelmälliset ja lisääntykää, täyttäkää maa ja tehkää se itsellenne alamaiseksi, hallitkaa meren kaloja, taivaan lintuja sekä kaikkia maanpäällä liikkuvia eläviä olentoja.”",
            "28": "Ja Jumala sanoi; ”Kas tässä; Olen antanut teille kaikki siementä kasvavat yrtit, jotka kasvavat kaikkialla maan päällä ja kaikki puut, joissa kasvaa siementä tekeviä hedelmiä ne  olkoon ne teidän ravintonanne .”",
            "29": "Ja kaikille maan petoeläimille, taivaan linnuille, maassa mateleville matelijoille, joissa on elämän henki, niille olkoon kaikki viherkasvit ravintona ja näin tapahtui.",
            "30": "Ja Jumala näki kaiken minkä Hän oli tehnyt ja katso, se oli todella hyvää. Ja tuli ilta, ja tuli aamu, kuudes päivä."
        },
        "1": {
            "0": "Ja näin tulivat valmiiksi taivaat ja maa, sekä kaikki mitä niissä on.",
            "1": "Ja Jumala päätti luomistyönsä, jonka oli tehnyt seitsemäntenä päivänä ja seitsemäntenä päivänä Hän pidättäytyi kaikesta työstänsä, jonka oli tehnyt.",
            "2": "Ja Jumala siunasi seitsemännen päivän ja pyhitti sen, sillä tuolloin Jumala pidättäytyi kaikesta luomistyöstä, jonka oli luonut tehtäväksi.",
            "3": "Nämä ovat ne taivaiden ja maan sukupolvet jotka tulivat luoduiksi, päivänä jolloin Herra Jumala teki maan ja taivaan.",
            "4": "Maassa ei vielä tuolloin kasvanut yksikään pensas, eikä myöskään yksikään niityn yrttikasvi, sillä Herra Jumala ei vielä tuolloin ollut antanut sateen tulla maan päälle, eikä ihmistä ollut maata työstämässä.",
            "5": "Ja maasta nousi kosteus, joka kasteli koko maan pinnan.",
            "6": "Ja Herra Jumala muovasi ihmisen maan tomusta, ja Hän henkäisi hänen sieraimiinsa elämän hengen, ja näin ihmisestä tuli elävä sielu.",
            "7": "Ja Herra Jumala istutti puutarhan idästä Edeniin, ja Hän asetti sinne ihmisen, jonka oli luonut.",
            "8": "Ja Herra Jumala antoi kasvaa maasta esiin kaikenlaisia puita, joita oli miellyttävää katsella ja joista oli hyvä syödä ja asetti keskelle puutarhaa Elämänpuun, sekä Hyvän- ja Pahan Tiedonpuun.",
            "9": "Ja joki lähti virraten Edenistä, kastelemaan puutarhaa ja se eroittautui sieltä ja jakautui neljään haaraan.",
            "10": "Yhden nimi on Pišon; se joka mutkittelee läpi koko Ḥavilan maan, jossa on kultaa.",
            "11": "Ja tuon maan kulta on hyvää ja siellä on myös bedolaḥia ja šoham kiveä.",
            "12": "Toisen joen nimi on Giḥon; se joka mutkittelee  läpi koko Kušin maan.",
            "13": "Kolmannen joen nimi on Ḥidekel; se joka virtaa Ašuriasta itään, ja neljäs joki on [Eu]Frat.",
            "14": "Ja Herra Jumala otti ihmisen ja asetti hänet Edenin puutarhaan sitä viljelemään ja varjelemaan.",
            "15": "Ja Herra Jumala käski ihmistä, sanoen;” Kaikista puutarhan puista saat syödä vapaasti.",
            "16": "Mutta Hyvän- ja Pahan Tiedon puusta, älä syö, sillä sinä päivänä jona siitä syöt, tulet kuolemalla kuolemaan.”",
            "17": "Ja Herra Jumala sanoi; ”Ihmisen ei ole hyvä olla yksin, teen miehelle avun, joka on hänen vastapuolensa (Jumala loi naisen miehelle täydelliseksi vastakappaleeksi, jos mies ansaitsee hänet, ja jos ei, niin nainen on miestään vastaan - Raši).”",
            "18": "Ja Herra Jumala muovasi maasta jokaisen maan villieläimen, ja jokaisen taivaan linnuista, ja Hän toi ne ihmisen luokse nähdäkseen, millä nimellä hän kutsuisi kutakin. Ja nimen jonka ihminen kullekin elävälle olennolle antoi, tuli sen nimeksi.",
            "19": "Ja ihminen nimesi kaikki karjaeläimet ja kaikki linnut ja maan villieläimet, mutta ihmiselle ei löytynyt apua, joka olisi hänelle sopiva.",
            "20": "Ja Herra Jumala vaivutti ihmisen syvään uneen, ja kun hän nukkui otti Hän yhden luun hänen kyljestään ja täytti sen kohdan lihalla.",
            "21": "Ja Herra Jumala rakensi naisen, siitä luusta jonka oli mieheltä ottanut, ja toi naisen miehen luokse.",
            "22": "Ja mies sanoi;” Tämän kerran; luu minun luistani ja liha minun lihastani. \"Kutsuttakoon häntä nimeltään; ”Miehetär” [Iša] sillä miehestä [Iš] hänet on otettu.”",
            "23": "Sentähden mies jättäköön isänsä ja äitinsä, ja liittyköön vaimoonsa, ja he tulevat yhdeksi lihaksi.",
            "24": "Ja he olivat molemmat alasti, eivätkä tunteneet häpeää."
        },
        "2": {
            "0": "Ja käärme oli kaikista maan petoeläimistä viekkain, minkä Herra Jumala oli tehnyt, ja se sanoi naiselle,  ”onko Jumala todella sanonut ’Älkää syökö yhdestäkään puutarhan puusta!?’”",
            "1": "Ja nainen vastasi käärmeelle,”me saamme syödä puutarhan  hedelmiä,",
            "2": "mutta sen puun hedelmistä, joka on puutarhan keskellä, Jumala sanoi, ’ Älkää syökö siitä, älkääkä koskeko siihen, ettette kuolisi.’”",
            "3": "Ja käärme sanoi naiselle, ”Et sinä tule kuolemalla kuolemaan.",
            "4": "Mutta Jumala tietää, että sinä päivänä kun te siitä syötte, teidän silmänne tulevat avatuiksi, ja te tulette olemaan kuin Jumala, tietämään hyvän ja pahan.”",
            "5": "Ja nainen näki, että puu oli hyvä syötäväksi ja se oli houkutteleva, sillä se teki viisaaksi. Ja hän otti sen hedelmistä ja söi, antoi myös miehelleen, joka oli hänen kanssaan ja mieskin söi.",
            "6": "Ja heidän molempien silmät aukaistiin; silloin he tiesivät olevansa alasti ja  he sitoivat viikunan lehtiä ja vyöttivät itsensä niillä.",
            "7": "Sinä päivänä he kuulivat Herran Jumalan äänen liikkuvan tuulen keskellä, puutarhassa. Mies ja hänen vaimonsa piiloutuivat, puutarhan puiden sekaan, Herraa Jumalaa.",
            "8": "Ja Herra Jumala kutsui miestä, ja Hän kysyi häneltä,” Missä sinä olet?”",
            "9": "Ja hän vastasi,” Kuulin äänesi puutarhassa, pelästyin, ja piilouduin koska olin alasti.”",
            "10": "Ja Hän sanoi,” Kuka kertoi, että olet alasti? Söitkö siitä puusta, josta kielsin sinua syömästä?”",
            "11": "Ja mies vastasi,” Nainen, jonka Sinä minulle annoit, otti siitä puusta, antoi minulle ja minä söin.”",
            "12": "Ja Herra Jumala sanoi naiselle,” Minkä oletkaan tehnyt!?” Ja nainen vastasi,” Käärme vietteli minut, ja minä söin.”",
            "13": "Ja Herra Jumala sanoi käärmeelle, ” Koska tämän teit, olet kaikkein kirotuin  karjaeläinten ja maan villieläinten joukossa; ja vatsallasi sinun tulee kulkea, ja syömän tomua kaikki elämäsi päivät.",
            "14": "Ja Minä asetan vihan sinun ja naisen välille, sinun siemenesi ja hänen siemenensä välille, hän on murskaava sinun pääsi ja sinä olet pistävä häntä kantapäähän.”",
            "15": "Naiselle Hän sanoi, ” Suuriksi minä teen sinun raskautesi vaivat; kivulla sinun tulee synnyttämän, ja mieheesi on sinun halusi oleva, ja hän on sinua hallitseva.”",
            "16": "Ja miehelle Hän sanoi,” Koska kuuntelit vaimoasi, ja söit siitä puusta, josta kielsin sinua syömästä sanoen, ’Älä syö siitä,’ kirottu on maa sinun tähtesi; ravintosi tulet sinä maasta vaivalla ansaitsemaan kaikkina elämäsi päivinä.",
            "17": "Ja maa kasvaa sinulle orjantappuroita ja ohdakkeita ja niittyjen yrttejä sinun on syötävä.",
            "18": "Kasvosi hiessä tulet leipäsi syömään, kunnes sinä palajat maaksi jälleen, josta sinut on otettu, sillä tomua olet sinä ja tomuun sinä palajat.”",
            "19": "Ja mies kutsui vaimoaan nimeltä Ḥava, sillä hän oli kaiken elämän äiti. [Ḥava, tulee samasta juuresta kuin Ḥai- elämä]",
            "20": "Ja Herra Jumala teki miehelle [Adam] ja hänen vaimolleen puvut nahasta ja Hän vaatetti heidät.",
            "21": "Ja Herra Jumala sanoi,” Katso, ihmisestä on tullut, kuin yksi meistä; tietäen  hyvän ja pahan. Ja nyt, ettei hän vain menisi ja ottaisi myös elämän puusta, söisi ja eläisi ikuisesti.”",
            "22": "Ja Herra Jumala lähetti hänet pois Edenin puutarhasta, muokkaamaan maata, josta hänet oli otettu.",
            "23": "Ja Hän ajoi ihmisen ulos Edenin puutarhasta itään, ja Hän asetti kerubit ja paljastetun välkkyvän miekan vartioimaan tietä Elämän puulle."
        },
        "3": {
            "0": "Ja Adam tunsi [yhtyi] vaimonsa Ḥavan, joka tuli raskaaksi ja synnytti Kainin, ja hän sanoi,” Herran avulla olen hankkinut omistusoikeuden mieheen.”[kaniti - ostin/hankin]",
            "1": "Ja hän tuli jälleen raskaaksi ja synnytti veljen Hevelin, ja Hevel oli lammaspaimen ja Kain oli maanviljelijä.",
            "2": "Ja tapahtui niinä päivinä, että Kain toi uhrina Herralle maan hedelmää.",
            "3": "Myöskin Hevel toi uhrin; lammaslaumansa esikoisen, lihavimman ja Herra kääntyi Hevelin ja hänen uhrinsa puoleen.",
            "4": "Mutta Kainin ja hänen uhrinsa puoleen Hän ei kääntynyt ja se suututti Kainia kovin, niin että hänen katseensa painui alas.",
            "5": "Ja Herra sanoi Kainille, ” Miksi olet suuttunut ja miksi katseesi on synkistynyt?",
            "6": "Eikö olekin niin, että jos teet parannuksen, sinulle annetaan anteeksi? Mutta jos et parannusta tee, aukaiset oven synnille, joka sinua väijyy, ja sillä on oleva halu sinuun, mutta sinä voit hallita sitä.”",
            "7": "Ja Kain sanoi Hevelille ”Veljeni”, heidän niityllä ollessaa tapahtui niin, että Kain nousi veljeään Heveliä vastaan ja tappoi tämän. ",
            "8": "Ja Herra sanoi Kainille,” Missä on Hevel, veljesi?” ja Kain vastasi, ” En tiedä. Olenko minä veljeni vartija?”",
            "9": "Ja Hän sanoi,” Mitä oletkaan tehnyt? Veljesi verien ääni vaikeroi Minulle maasta.",
            "10": "Ja nyt, kirottumpi olet sinä maata, joka aukaisi suunsa ottaakseen vastaan veljesi veret sinun käsistäsi.[Hevelin ja hänen jälkeläistensä veret, jotka hänen siemenestään olisivat syntyneet]",
            "11": "Kun viljelet maata, se ei enää anna sinulle satoansa, kiertolainen ja pakolainen tulet sinä olemaan maan päällä.”",
            "12": "Ja Kain sanoi Herralle, ” Onko syntini liian suuri kannettavakseni?”",
            "13": "Katso tänä päivänä olet ajanut minut pois maasta ja minun tulee kätkeytyä Kasvojesi edestä, sillä minä tulen olemaan kiertolaisena ja pakolaisena, kuka tahansa minut löytääkin, tappaa minut.",
            "14": "Ja Herra sanoi hänelle; ” Joka Kainin tappaa, se kostettakoon hänelle seitsenkertaisesti,” ja Herra asetti merkin Kainiin, ettei kukaan joka hänet löytää tappaisi häntä.",
            "15": "Ja Kain poistui Herran edestä, ja asettui asumaan kiertolaisten  maahan, Edenin itäpuolelle. [ Hep. Nod, Noded, joka on samasta juuresta tarkoittaa kiertolainen/maahanmuuttaja - Raši]",
            "16": "Ja Kain tunsi [yhtyi] vaimoonsa, ja hän tuli raskaaksi ja synnytti Ḥanokhin, hänestä tuli kaupungin rakentaja, jota kutsutaan hänen [Kainin] pojan mukaan, nimellä Ḥanokh.",
            "17": "Ja Ḥanokhille syntyi Irad, Iradille syntyi Meḥuja'el, Meḥuja'elille syntyi Methuša'el, ja Methuša'elille syntyi Lemekh.",
            "18": "Ja Lemekh otti itselleen kaksi vaimoa, yhden nimi oli Ada ja toisen nimi oli Tzilla.",
            "19": "Ja Ada synnytti Javalin, hän oli kaikkien niiden isä, jotka asuvat teltoissa ja ovat karjapaimenia.",
            "20": "Ja hänen [Javalin] veljen nimi oli Juval, hän oli kaikkien niiden isä, jotka soittavat kannelta ja huilua.",
            "21": "Ja Tzilla synnytti myös Tuval-Kainin; hänestä tuli teroittaja kaikille työvälineille, jotka leikkaavat kuparia ja rautaa. Ja Tuval-Kainin sisko oli Na’ama.",
            "22": "Ja Lemekh sanoi vaimoillensa; ” Ada ja Tzilla, kuulkaa minua, Lemekhin vaimot, ottakaa sanani korviinne, sillä tapoin miehen haavastani ja pojan mustelmistani. [mies on Kain ja poika on Lemekhin oma poika Tuval-Kain - Raši].",
            "23": "Jos Kainista kostettiin seitsenkertaisesti, niin Lemekhistä kostettakoon 77 kertaisesti.”",
            "24": "Ja Adam tunsi [yhtyi] jälleen vaimoonsa , ja hän tuli raskaaksi ja synnytti pojan, jota kutsuttiin nimeltä Šeth; nyt  Jumala on suonut minulle toisen siemenen Hevelin sijaan, sillä Kain tappoi hänet.",
            "25": "Ja Šethille, myös syntyi poika, jota kutsuttiin nimellä Enoš; siihen aikaan alettiin pilkaten lausumaan Herran nimeä.  [הוחל - Huḥal, suomeksi; aloittaa jotakin, tämä on johdettu sanasta חלל - Ḥalal, suomeksi; saastuttaa, häpäistä, pilkata]."
        },
        "4": {
            "0": "Tämä on luettelo Adamin sukupolvista; päivänä jona Jumala ihmisen loi, Jumalan kuvaksi Hän hänet loi.",
            "1": "Mieheksi ja naiseksi Hän heidät loi, ja Hän siunasi heidät, ja Hän nimesi heidät ihmisiksi [Adam], päivänä jolloin heidät luotiin.",
            "2": "Ja Adam oli 130 vuotta, kun hänelle syntyi poika, joka oli hänen kaltaisensa, hänen kuvansa, niin hän kutsui häntä nimeltä Šeth.",
            "3": "Ja päivät jotka Adam eli Šethin syntymän jälkeen olivat, 800 vuotta, ja hänelle syntyi poikia ja tyttäriä.",
            "4": "Ja Adamin elinpäivät olivat 930 vuotta, sitten hän kuoli.",
            "5": "Ja Šeth oli 105 vuotta, kun hänelle syntyi Enoš.",
            "6": "Ja Šeth eli Enošin syntymän jälkeen 807 vuotta, ja hänelle syntyi poikia ja tyttäriä.",
            "7": "Ja Šethin elinpäivät olivat 912 vuotta, sitten hän kuoli.",
            "8": "Ja Enoš oli 90 vuotta, kun hänelle syntyi Keinan.",
            "9": "Ja Enoš eli Keinanin syntymän jälkeen  815 vuotta, ja hänelle syntyi poikia ja tyttäriä.",
            "10": "Ja Enošin elinpäivät olivat 905 vuotta, sitten hän kuoli.",
            "11": "Ja Keinan oli 70 vuotta, kun hänelle syntyi Mahalal'el.",
            "12": "Ja Keinan eli Mahalal'elin syntymän jälkeen 840 vuotta, ja hänelle syntyi poikia ja tyttäriä.",
            "13": "Ja Keinanin elinpäivät olivat 910 vuotta, sitten hän kuoli.",
            "14": "Ja Mahalal'el oli 65 vuotta, kun hänelle syntyi Jared.",
            "15": "Ja Mahalal'el eli Jaredin syntymän jälkeen 830 vuotta, ja hänelle syntyi poikia ja tyttäriä.",
            "16": "Ja Mahalal'elin elinpäivät olivat 895 vuotta, sitten hän kuoli.",
            "17": "Ja Jared oli 162 vuotta, kun hänelle syntyi  Ḥanokh.",
            "18": "Ja Jared eli  Ḥanokhin syntymän jälkeen, 800 vuotta ja hänelle syntyi poikia ja tyttäriä.",
            "19": "Ja Jaredin elinpäivät olivat, 962 vuotta, sitten hän kuoli.",
            "20": "Ja  Ḥanokh oli 65 vuotta, kun hänelle syntyi Methušelaḥ.",
            "21": "Ja Ḥanokh vaelsi Jumalan yhteydessä, Methušelaḥin syntymän jälkeen, 300 vuotta ja hänelle syntyi poikia ja tyttäriä",
            "22": "ja Ḥanokhin elinpäivät olivat 365 vuotta.",
            "23": "Ja Ḥanokh vaelsi Jumalan yhteydessä, eikä häntä enää ollut, sillä Jumala otti hänet pois.[Hän oli oikeamielinen – Gen. Rabbah 25:1 ].",
            "24": "Ja Methušelaḥ oli 187 vuotta, kun hänelle syntyi Lamekh.",
            "25": "Ja Methušelaḥ eli Lamekhin syntymän jälkeen 782 vuotta, ja hänelle syntyi poikia ja tyttäriä.",
            "26": "Ja Methušelaḥin elinpäivät olivat 969 vuotta, sitten hän kuoli.",
            "27": "Ja Lamekh oli 182 vuotta, kun hänelle syntyi poika [ben – josta maailma rakennettiin, nivbena tulee samasta juuresta kuin ben,  poika – Tanḥuma Bereišit 11]",
            "28": "Ja Lamekh kutsui häntä nimeltä Noaḥ sanoen; ” Tämä antakoon levon meidän työstämme ja kättemme vaivoista, viljellessämme maata, jonka Herra on kironnut.” [hep. Noaḥ on samasta juuresta kuin Nuaḥ, lepo]",
            "29": "Ja Lamekh eli Noaḥin syntymän jälkeen 595 vuotta ja hänelle syntyi poikia ja tyttäriä.",
            "30": "Ja Lamekhin elinpäivät olivat 777 vuotta, sitten hän kuoli.",
            "31": "Ja Noaḥ oli 500 vuotta. Kun hänelle syntyi; Šem, Ḥam ja Jafeth. [Eikö Jafeth ollutkin vanhin? Joten miksi hänet mainitaan viimeisenä? Toora mainitsee ensin, hänet {Šemin} joka oli oikeamielinen, ja joka oli syntynyt ympärileikattuna, ja josta Avraham tulisi polveutumaan – Gen. Rabba 26:3]."
        },
        "5": {
            "0": "Tapahtui, että ihmiset alkoivat lisääntyä maan päällä, ja heille syntyi tyttäriä.",
            "1": "Ja Jumalan pojat näkivät ihmisten tyttärien kaunistautuvan, ja he ottivat heistä vaimoiksi ne, jotka itsellensä valitsivat. [Tässä Benei Elohim merkitsee Prinssien pojat ja tuomarit - Gen. Rabba 26:5. Toisen selityksen mukaan Benei Elohim; ovat Kaikkivaltiaan prinssejä jotka toimivat Hänen sanansaattajinansa [Enkeleitä]. Jumalan sanansaattajat sekoittuivat heidän  kanssaan  - Pirkei d’Rabbi Eliezer, luku 22]",
            "2": "Ja Herra sanoi; ”Älköön Minun henkeni ikuisesti ihmistä tuomitko, sentähden että hän on lihaa, hänen päiviensä pituudeksi tulkoon 120 vuotta.”",
            "3": "Langenneet [nefilim] olivat noina päivinä maan päällä, ja tämän jälkeen, Jumalan pojat tulivat ihmisten tyttärien luokse, ja he synnyttivät heille; ja nämä ovat niitä muinaisaikojen kuuluisia sankareita. [Heitä kutsuttiin hep. Nefilim, sillä he lankesivat {naflu ja he aiheuttivat maailman lankeamaan(hifilu -Gen. Rabba 26:7)}. Nefilim, ovat myös niitä hep. {Jättiläisiä}, jotka kapinoitsivat Kaikkivaltiasta vastaan - Yelammednu, Batei Midrašot, s. 148].",
            "4": "Ja Herra näki, että ihmisen pahuus oli suurta maan päällä ja että hänen  sydämensä tahto ja ajatukset olivat kaiken aikaa pahat.",
            "5": "Herra katui, että oli luonut ihmisen maan päälle, ja Hän tuli murheelliseksi sydämessään.",
            "6": "Herra sanoi; ”Hävitän ihmisen maan päältä, jonka loin, ihmisestä aina karjaeläimeen, matelijasta aina taivaan lintuun, sillä minä kadun että ne tein.” [ihmisestä karjaeläimeen, myös nekin olivat väärintekijöitä teoillaan. Gen. Rabba 28:8 toisen selityksen mukaan; Kaikki oli luotu ihmistä varten, ja koska hänet hävittämisensä takia, mitä hyötyä niistä olisi? Sanh. 108a]",
            "7": "Mutta Noaḥ sai suosion Herran silmien edessä. ",
            "8": "Tämä on luettelo Noaḥin suvusta. Noaḥ oli oikeamielinen mies, joka oli [täydellinen]synnitön omassa sukupolvessaan. Noaḥ vaelsi Jumalan yhteydessä.",
            "9": "Ja Noaḥille syntyi kolme poikaa, Šem,  Ḥaam, ja Jaafet.",
            "10": "Ja maa oli turmeltunut Jumalan edessä, ja täyttyi väkivallasta ja ryöstöstä.",
            "11": "Jumala näki maan ja katso se oli turmeltunut teillänsä; sillä kaikki liha oli saastunut maan päällä.",
            "12": "Jumala sanoi Noaḥille:\" loppu tulee kaikelle lihalle Edessäni, sillä maa on nääntynyt väkivallasta ja ryöstöstä heidän tähtensä, ja katso Minä tuhoan heidät maanpäältä.\"",
            "13": "Tee itsellesi arkki goferpuusta, tee arkkiin osastoja, ja päällystä se ulko- ja sisäpuolelta tervalla.",
            "14": "Ja näin sinun on tehtävä se; 300 amaa[150m] pituudeltaan, 50 amaa [25m] leveydeltään ja 30 amaa [15m] korkeudeltaan.",
            "15": "Tee arkkiin kattoikkuna, tee se amotin [50cm] korkuiseksi ylhäältä katsottuna ja sijoita arkin oviaukko sen viereen; tee siihen [arkkiin] pohja kerros [osastoineen], keskimmäinen kerros [osastoineen] ja ylin kerros [osastoineen.][sana ama taipuu;amot, kyynärä] ",
            "16": "Katso, Minä tuon vesimassat maan päälle, tuhoamaan kaiken lihan, joissa on elämän henki; kaikki, mikä on maanpäällä tulee tuhoutumaan.",
            "17": "Minä teen liittoni kanssasi, ja sinun on tultava arkkiin, poikiesi, vaimosi, sekä poikiesi vaimojen kanssa.",
            "18": "Ja kaikista elävistä olennoista, kaikesta lihasta, tulkoon kaksi arkkiin, säilyääkseen hengissä kanssasi; ne olkoot uros- ja naaraspuoli.",
            "19": "Linnuista, lajiensa mukaan, ja kaikista eläimistä lajiensa mukaan sekä kaikista maan matelijoista lajiensa mukaan; tulkoon luoksesi kutakin 2, säilyääkseen hengissä.",
            "20": "Ota itsellesi kaikesta ravinnosta syödäksesi, ja kerää ne itsellesi, ja ne olkoot ravinnoksi sinulle ja heille. [perheelleen ja eläimille].",
            "21": "Ja Noaḥ teki, niinkuin Jumala oli häntä käskenyt, niin hän teki."
        },
        "6": {
            "0": "Ja Herra sanoi Noaḥille,\" tule sinä ja koko perheesi arkkiin; Sillä olen havainnut sinut edessäni oikeamieliseksi, tämän sukupolven keskellä.",
            "1": "Kaikista puhtaista eläimistä ota seitsemän itsellesi; 7 koirasta ja naarasta, sekä kaikista epäpuhtaista eläimistä; 2, koirasta ja naarasta.",
            "2": "Sekä seitsemän taivaan linnuista; 7 koirasta ja naarasta, että niiden siemen säilyisi elossa koko maan päällä.",
            "3": "Sillä 7 päivän kuluttua Minä vuodatan vedet maan päälle 40 päiväksi ja 40 yöksi, ja hävitän maan päältä kaikki olennot, jotka olen tehnyt.",
            "4": "Ja Noaḥ teki kaikessa sen mukaan, niin kuin Herra oli häntä käskenyt.",
            "5": "Ja Noaḥ oli 600 vuotias, kun vedet valtasivat maan.",
            "6": "Ja Noaḥ meni [sisälle] arkkiin, poikiensa, vaimonsa, sekä poikainsa vaimojen kanssa, vesimassojen tieltä.",
            "7": "Puhtaista ja epäpuhtaista eläimistä, sekä linnuista, että kaikista maan matelijoista,",
            "8": "saapui 2 paria rinnakkain, Noaḥin luokse arkkiin; koiraita ja naaraita, kuten Herra oli Noaḥia käskenyt.",
            "9": "Ja tapahtui, niin että niiden 7 päivän kuluttua vesimassat valtasivat maanpiirin.",
            "10": "Noaḥin ollessa 600 vuoden ikäinen; vuoden toisena kuukautena, 17 päivänä, sinä samaisena päivänä puhkesivat suuren syvyyden lähteet, ja taivaiden ikkunat avattiin.",
            "11": "Ja sade kasteli maata 40 päivää ja 40 yötä.",
            "12": "Tuona samaisena päivänä Noaḥ ja hänen poikansa Šem, Ḥam ja Jafeth, sekä Noaḥin vaimo, ja hänen poikainsa vaimot astuivat yhdessä arkkiin.",
            "13": "He ja kaikki eläimet lajiensa mukaan, villieläimet, karjaeläimet, maanmatelijat, sekä kaikki siipikarja lajiensa mukaan ja linnut, että kaikki siivelliset.",
            "14": "Kaikki ne tulivat Noaḥin luokse arkkiin pareina kaksittain, kaikki liha, joissa oli elämän henki.",
            "15": "Ne, jotka sisälle menivät olivat uros- ja naaraspuolisia kaikesta lihasta, niinkuin Jumala oli häntä käskenyt; Ja Herra sulki hänet sisälle [arkkiin.]",
            "16": "Ja vesimassat olivat maan päällä, 40 päivää ja 40 yötä; ja vedet kohosivat ja nostivat arkin niin, että se nousi korkealle maasta.",
            "17": "Vedet valtasivat koko maanpiirin ja kohosivat niin korkealle, että arkki ajelehti vetten pinnalla.",
            "18": "Vedet kohosivat, ja valtasivat kaikki korkeat vuoret, peittäen taivaan alta koko maanpiirin.",
            "19": "Vesi nousi 15 amaa, peittäen kaikki korkeat vuoret allensa.[Vesi nousi korkeimpien vuorten yli n. 7,5m]",
            "20": "Silloin hukkui kaikki liha, joka maan päällä liikkui, linnut, karjaeläimet, petoeläimet ja kaikki maan matelijat, sekä kaikki ihmiset.",
            "21": "Kaikilla, joilla oli sieraimissaan elämän henki, ne kaikki kuolivat.",
            "22": "Ja [vesimassat] tuhosivat kaikki elävät olennot, jotka maan päällä olivat, niin ihmiset, kuin karjaeläimet, maanmatelijat, taivaan linnut, ja ne hävisivät maan päältä. Ainoastaan Noaḥ ja ne, jotka hänen kanssaan olivat arkissa säilyivät elossa.",
            "23": "Ja vedet vallitsivat maan päällä 150 päivää."
        },
        "7": {
            "0": "Ja Herra muisti Noaḥia, sekä kaikkia villieläimiä ja kaikkia karjaeläimiä, jotka olivat hänen kanssaan arkissa; ja Herra nostatti tuulen puhaltamaan maan ylitse niin, että vedet laskeutuivat.",
            "1": "Ja suuren syvyyden lähteet ja taivaan ikkunat suljettiin ja sade taivaasta lakkasi.",
            "2": "150 päivän jälkeen, vedet vähenivät ja vetäytyivät maan päältä.",
            "3": "Arkki laskeutui aloillensa, seitsemäntenä kuukautena, kuun 17 päivänä, Araratin vuoristoon.",
            "4": "Vedet vetäytyivät vetäytymistään kymmenenteen kuukauteen asti, ja kymmenentenä kuukautena, kuukauden ensimmäisenä päivänä, vuorten huiput tulivat näkyviin.",
            "5": "40 päivän päästä Noaḥ avasi ikkunan arkista, jonka hän oli tehnyt.",
            "6": "Hän lähetti luotaan korpin, joka lensi edestakaisin siihen asti, että vedet kuivuivat maan päältä.",
            "7": "Sitten hän lähetti luotaan kyyhkysen, nähdäksensä olivatko vedet vähentyneet maan päältä.",
            "8": "Mutta kyyhkynen ei löytänyt leposijaa, ja se palasi takaisin, niin hän ojensi kätensä ja otti kyyhkysen luoksensa arkkiin, sillä vedet vielä peittivät koko maan.",
            "9": "Hän odotti vielä toiset seitsemän päivää ja lähetti jälleen kyyhkysen arkista.",
            "10": "Niin kyyhkynen palasi hänen luoksensa illan suussa, ja katso sillä oli nokassaan oliivipuun lehti, silloin Noaḥ tiesi, että vedet olivat laskeneet maan päältä.",
            "11": "Hän odotti toiset seitsemän päivää ja lähetti kyyhkysen arkista, mutta se ei enää palannut hänen luokseen.",
            "12": "Ja tapahtui niin, että Noaḥin ollessa 601 vuotta, vuoden ensimmäisenä kuukautena, kuukauden ensimmäisenä päivänä, vesi oli kuivunut maan päältä. Niin Noaḥ poisti katon arkista, ja näki; katso, maan pinta oli kuivunut. ",
            "13": "Toisena kuukautena, kuukauden 27 päivänä maa oli kuiva.",
            "14": "Ja Jumala puhui Noaḥille sanoen;\"",
            "15": "Lähde arkista; sinä, vaimosi, poikasi ja poikiesi vaimot.",
            "16": "Kaikki elävät, kaikesta lihasta, kaikista linnuista, karjaeläimistä ja maanmatelijoista, jotka liikkuvat maan päällä, vie kanssasi ulos. Viliskööt ne maalla, olkoon ne hedelmälliset ja lisääntykööt ja täyttäkööt maan.\"",
            "17": "Noaḥ ja hänen poikansa, vaimonsa ja poikiensa vaimot hänen kanssaan menivät ulos.",
            "18": "Niin myös kaikki villieläimet ja kaikki matelijat ja kaikki linnut ja kaikki, jotka maan päällä liikkuvat lähtivät arkista perheittäin.",
            "19": "Ja Noaḥ rakensi Herralle alttarin ja otti kaikista puhtaista karjaeläimistä ja kaikista puhtaista linnuista ja näin [uhrasi] antoi ne polttouhreina alttarilla. ",
            "20": "Herra haistoi [uhrien] suloisen tuoksun ja Herra sanoi sydämessään;\"En enää kiroa maata ihmisen tähden, sillä ihmisen sydämessä on halu pahaan lapsuudestaan asti. Enkä enää tuhoa kaikkea, elävää, niinkuin tein.",
            "21": "Niin kauan kuin maa pysyy, ei lakkaa kylväminen, eikä leikkaaminen, ei kylmyys, eikä lämpö, ei kesä, eikä talvi, ei päivä, eikä yö."
        }
    },
    "meta": "Chapter-Verse",
    "work": "Genesis"
}