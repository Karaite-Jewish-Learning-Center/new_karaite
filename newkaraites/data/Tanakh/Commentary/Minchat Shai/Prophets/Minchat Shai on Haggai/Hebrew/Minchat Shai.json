{
    "text": {
        "0": {
            "0": {
                "0": "<b>בשנת שתים לדריוש.</b> כל דריוש דחגי זכריה ודניאל ועזרא הדל\"ת בקמץ ובמאריך במקצת ספרים ובמקצתם בקמץ ובלא מאריך וי\"ס בפתח ועיין מ\"ש בדניאל ריש סי' ו':\n"
            },
            "4": {
                "0": "<b>על דרכיכם.</b> בספרים כ\"י הכ\"ף רפה וכן חברו שבסמוך:\n"
            },
            "7": {
                "0": "<b>ואכבד.</b> ואכבדה קרי ובבבלי ספ\"ק דיומא מ\"ש דמחוסר ה\"א אלו ה' דברים שיש בין מקדש ראשון למקדש שני וחשיב להו התם ובמ\"ר פ' ט\"ו ומדרש חזית אם חומה היא ובירושלמי פ' ב' דתענית והחילופים שבין אלו המדרשים כתבן בעל יפה מראה שם בתענית ואות ה\"א שנחסרה כאן נתמלאה בפסוק למען הראותכה הבאתה הנה יחזקאל מ' שהראה הקב\"ה ליחזקאל צורת הבית שראוי להיות לעתיד לבא וכל ה' דברים הללו יחזרו למקומן ועיין בחיי פרשה ויגש ואגה שיטפא אומר שרש\"י ז\"ל פירש ביומא דרוח הקדש לא שרתה בנביאים משנת שתים לדריוש המלך ואילך וכתוב בס' צמח דוד שחיבר כהר\"ר דוד גאנז שיש בגירסא זו טעות סופר וצ\"ל משנת ארבע לדריוש המלך היה דבר ה' אל זכריה וגו':\n"
            },
            "10": {
                "0": "<b>התירוש.</b> י\"ס חסר וא\"ו:\n"
            },
            "11": {
                "0": "<b>כאשר שלחו.</b> י' דמטעים דסבירין אשר וסי' נמסר במ\"ג (יונה א'):\n"
            },
            "13": {
                "0": "<b>ואת רוח כל.</b> הוא\"ו בגעיא בס\"ס:\n"
            }
        },
        "1": {
            "2": {
                "0": "<b>בכבודו.</b> ברוב ספרים מדוייקים וישנים מלא וא\"ו:\n"
            },
            "7": {
                "0": "<b>לי הכסף ולי הזהב נאם ה' צבאות.</b> ראיתי מי שנסתפק בפסוק זה אם כתיב נאם או אמר כי בברייתא השנויים בששי מאבו' בפ' קנין תורה קתני אמר והכי איתא בשילהי פ' עשרה יוחסין ובסנהדרין פ' חלק ובילקוט אך יש להתיר ספק זה ממה שראינו במסרה גדולה כ\"ז נאם ה' צבאות וזה א' מהם והואיל שבאה להעיד על ככה ודאי דיפה כוונה ודקדקה בדבר אל נכון:\n"
            },
            "13": {
                "0": "<b>העם הזה.</b> בספרים כ\"י וגם בדפוס קדמון המאריך בה\"א לא בעי\"ן וכן הגוי. ברוב המדוייקים אין מאריך במלת וכן:\n"
            },
            "15": {
                "0": "<b>לחשף.</b> החי\"ת בשוא לבדו בספרים כ\"י ואף בכמה דפוסים ודומה לו ולחשף מים מגבא (ישעיהו ל׳:י״ד):\n"
            },
            "19": {
                "0": "<b>ויהי דבר ה' שנית.</b> יש פסיק בין השם לשנית כמ\"ש (בישעיה י\"א):\n"
            },
            "20": {
                "0": "<b>אמר אל זרבבל פחת יהודה.</b> זה לבדו הטעם בפ\"א וכן כתוב במכלול דף רמ\"ג ובשרשים שרש פחה ובא אחד מלעיל אמר אל זרבבל פחת יהודה ע\"כ ותימא על המכלול יופי שכתב בריש ספרא פחת מלרע כמשפט וכן פחת יהודה שבאמר נא משמע מדבריו שפחת יהודה הקודם לו בפסוק ויער ה' הוא מלעיל וכן כתב עליו במקומו בפירוש ובכל הספרים הוא מלרע כמו שנרא' מפורש מדברי רד\"ק דלעיל ובלוית חן פ' י\"ז מהשער השמיני כתוב ובסמוך כלו פתוח ומלרע פחת יהודה ומלעיל אמר נא אל זרבבל בן שאלתיאל פחת יהודה ע\"כ. וגם זה שבוש כי הוא מלרע צריך להגיה אמר אל זרבבל פחת יהודה ובספרי ספרד פחת יהודה במירכא טפחא ובלא מקף ביניהם ובקצת ספרים פחת יהודה במקף ובמאריך הפ\"א ולעניין המאריך אם עושה מלעיל בטחתי בחסד אלהים לחוות דעי במאמר בפני עצמו כי הוא ארוך במקומו:\n"
            }
        }
    },
    "meta": "Chapter-Verse-Comment",
    "work": "Minchat Shai on Haggai"
}