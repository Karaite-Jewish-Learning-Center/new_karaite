{
    "text": {
        "0": {
            "1": {
                "0": "<b>דודיך.</b> ענין אהבה וחיבה כמו נרוה דודים (משלי ז יח):\n"
            },
            "2": {
                "0": "<b>לריח.</b> בעבור ריח כמו פתח פיך לאילם (שם לא ח): ",
                "1": "<b>תורק.</b> ענין הזלה ושפיכה וכן על הארץ יריקו (קהלת יא ג): ",
                "2": "<b>עלמות.</b> נערות כמו והיה העלמה (בראשית כד מג):\n"
            },
            "3": {
                "0": "<b>נרוצה.</b> ענין מהירות ההליכה, ובא בלשון רבים ליחיד לתפארת וכן ונתנה לך גם את זאת (שם כט כז): ",
                "1": "<b>הביאני.</b> עבר במקום עתיד וכמוהו רבים במקרא: ",
                "2": "<b>מישרים.</b> מלשון ישר וראוי:\n"
            },
            "4": {
                "0": "<b>ונאוה.</b> מלשון נאה ויופי כמו נאוה כירושלים (לקמן ו ד): ",
                "1": "<b>כיריעת.</b> ענין וילון:\n"
            },
            "5": {
                "0": "<b>תראני.</b> ענינו הסתכלות דרך בזיון וכן לראוה בך (יחוקאל כח וז): ",
                "1": "<b>שחרחורת.</b> מלשון שחרות בהכפל העי״ן והלמ״ד ויורה על רוב השחרות וכן ירקרק או אדמדם (ויקרא יג מט): ",
                "2": "<b>ששזפתני.</b> ענין ראיה והבטה כמו שזפתו עין (איוב כח ז): ",
                "3": "<b>נחרו.</b> מלשון חרון אף וחמה: ",
                "4": "<b>נוטרה.</b> ענין שמירה כמו הינטור לעולם (ירמיה ג ה): "
            },
            "6": {
                "0": "<b>איכה.</b> הוא כמו אנה וכן איכה הוא (מ״ב ו יב): ",
                "1": "<b>תרביץ.</b> ענין השכיבה לנוח: ",
                "2": "<b>בצהרים.</b> מלשון צוהר ואורה והוא חצי היום: ",
                "3": "<b>שלמה.</b> אשר למה, השי״ן הוא במקום אשר: ",
                "4": "<b>כעטיה.</b> ענין הפרחה ושטיפה כמו ותעט אל השלל (ש״א טו יט):\n"
            },
            "7": {
                "0": "<b>בעקבי.</b> רוצה לומר במדרך עקבות רגל וכן ועקבותיך לא נודעו (תהלים עז כא): ",
                "1": "<b>ורעי.</b> מלשון מרעה: ",
                "2": "<b>גדיותיך.</b> מלשון גדי עזים: ",
                "3": "<b>על.</b> ממעל: ",
                "4": "<b>משכנות.</b> מלשון משכן:\n"
            },
            "8": {
                "0": "<b>לסוסתי.</b> נקבת הסוס תקרא סוסיה, כאשר תקרא נקבת החמור חמורה, והיו״ד נוספת, ובעבור תוספת הי׳ נהפכה הה״א לתי״ו להסמיכה אל היו״ד וכן מלאתי משפט (ישעיה א כא), שבעבור תוספת היו״ד נהפכה הה״א לתי״ו. ואמר בלשון נקבה, לפי שדרך המלך והשרים היה לקשור במרכבתם סוסיות נקבות, כי בסוסים זכרים יקשה על הרכב לעצרם ללכת לאט לבל ירוצו: ",
                "1": "<b>פרעה.</b> כל מלכי מצרים קרואים בשם פרעה: ",
                "2": "<b>דמיתיך.</b> מלשון דמיון ומשל: ",
                "3": "<b>רעיתי.</b> חברתי:\n"
            },
            "9": {
                "0": "<b>נאוו.</b> מלשון נאה ויופי: ",
                "1": "<b>לחייך.</b> הם הלסתות אצל העינים וכן בשבט יכו על הלחי (מיכה ד יד): ",
                "2": "<b>בתורים.</b> הם הפנינים המסודרים בתואר נאה והכונה יפה וקרוב לו כתור האדם המעלה (דהי״א וז יז), ורוצה לומר כתואר ותכונת האדם המעלה: ",
                "3": "<b>בחרוזים.</b> הם אבנים טובות ומרגליות נקובות מחוברות בחוט, ובדברי רז״ל מחרוזות של דגים (ב״מ כא:):\n"
            },
            "10": {
                "0": "<b>נעשה.</b> פעמים דרך היחיד לדבר בלשון רבים לתפארת:\n"
            },
            "11": {
                "0": "<b>עד.</b> בעוד וכן עד היותי על אדמתי (יונה ד ב): ",
                "1": "<b>במסבו.</b> דרכו היה להסב ולהשען על המטות בשעת האכילה: ",
                "2": "<b>נרדי.</b> מין בושם:\n"
            },
            "12": {
                "0": "<b>צרור.</b> ענין קשור כמו צרור כספו (בראשית מב לה): ",
                "1": "<b>המור.</b> מין בושם: ",
                "2": "<b>דודי.</b> אהובי: ",
                "3": "<b>שדי.</b> הם דדי האשה: ",
                "4": "<b>ילין.</b> ענין התמדה כמו צדק ילין בה (ישעיה א כא):\n"
            },
            "13": {
                "0": "<b>אשכול.</b> כן יקרא הענף והגרגרים תלוים בו וכן אשכול ענבים (במדבר יג כג): ",
                "1": "<b>הכופר.</b> מין בושם: ",
                "2": "<b>בכרמי.</b> הוא מושאל לפרדסים בעלי אילנות וכן כרם זית (שופטים טו ה): ",
                "3": "<b>עין גדי.</b> שם מקום בארץ ישראל:\n"
            },
            "14": {
                "0": "<b>הנך.</b> הנה את כמו הנך הרה (בראשית טז יא):\n"
            },
            "15": {
                "0": "<b>נעים.</b> אהוב וחביב כמו נטעי נעמנים (ישעיה יז י): ",
                "1": "<b>ערשנו.</b> כן יקרא המטה כמו ערש יצועי (תהלים קלב ג): ",
                "2": "<b>רעננה.</b> ענין לחות ורטיבות כמו דשנים ורעננים (שם לב):\n"
            },
            "16": {
                "0": "<b>קורות.</b> כן יקרא העץ העב וכן ונקחה משם איש קורה אחת (מ״ב ו ב): ",
                "1": "<b>רהיטנו.</b> הם הבנינים שבעליית הבתים אשר בהם ילכו וירוצו מחדר לחדר וכן מלך אסור ברהטים (לקמן ז ו), כי התרגום של וירץ הוא ורהט ובלשון הזה יקרא גם שקתות המים. כמו שנאמר ותמלאנה את הרהטים (שמות ב טז), וזה על שם מרוצת המים שבהן: ",
                "2": "<b>ברותים.</b> כמו ברושים בשי״ן והוא שם אילן סרק חשוב:\n\n"
            }
        },
        "1": {
            "0": {
                "0": "<b>חבצלת.</b> הוא הורד המריח: ",
                "1": "<b>השרון.</b> הוא מקום שמן ודשן כמו והיה השרון כערבה (ישעיה לג י): ",
                "2": "<b>שושנת.</b> שם צמח המריח ונקראת כן על כי היא לעולם בעלת ששה עלין:\n"
            },
            "1": {
                "0": "<b>החוחים.</b> מין קוצים כמו חוח עלה ביד שכור (משלי כו ט):\n"
            },
            "2": {
                "0": "<b>לחכי.</b> החיך הוא מה שממעל להלשון:\n"
            },
            "3": {
                "0": "<b>הביאני.</b> עבר במקום עתיד: ",
                "1": "<b>ודגלו.</b> מלשון דגל שמרימין בצבא:\n"
            },
            "4": {
                "0": "<b>באשישות.</b> הם הלגינים ישימו בהם היין כמו אשישי ענבים (הושע ג ב): ",
                "1": "<b>רפדוני.</b> ענין הצעת המטה כמו רפדתי יצועי (איוב יז יג):\n"
            },
            "5": {
                "0": "<b>תחבקני.</b> ענין סבוב הזרוע בגוף:\n"
            },
            "6": {
                "0": "<b>השבעתי.</b> מלשון שבועה: ",
                "1": "<b>בצבאות.</b> נקבות הצבאים: ",
                "2": "<b>באילות.</b> נקבות האילים: ",
                "3": "<b>תעירו תעוררו.</b> מלשון התעוררות, וכפל המלה לחזק הענין:\n"
            },
            "7": {
                "0": "<b>הנה זה.</b> הלשון הזה יורה על מהירות הענין וכן והנה זה מלאך נוגע בו (מ״א יט ה): ",
                "1": "<b>מדלג.</b> מקפץ שניהם ענין רקוד ומהירות ההליכה והכפל במלות שונות יורה על מרבית המהירות:\n"
            },
            "8": {
                "0": "<b>דומה.</b> מלשון דמיון: ",
                "1": "<b>לעופר כן.</b> יקרא ילד האיל וכן יקרא ילד הצבי. כמו שנאמר כשני עפרים תאומי צביה (לקמן ד ה): ",
                "2": "<b>משגיח.</b> ענין הבטה בהתבוננת רב: ",
                "3": "<b>מציץ.</b> מלשון נצץ והוא גלוי הפרח רוצה לומר מגלה עצמו להיות נראה ונשקף: ",
                "4": "<b>החרכים.</b> תרגום של חלון חרכא:\n"
            },
            "9": {
                "0": "<b>ענה.</b> ענין הרמת קול כמו וענו הלוים כו׳ קול רם (דברים כז יד):\n"
            },
            "10": {
                "0": "<b>הסתיו.</b> זמן החורף כי וקיץ וחורף (בראשית ח כב), תרגם אונקלוס וקיטא וסתוא: ",
                "1": "<b>חלף.</b> עבר כמו וחלף ביהודה (ישעיה ח ח):\n"
            },
            "11": {
                "0": "<b>הנצנים.</b> ענין פרח כמו עלתה נצה (בראשית מ י): ",
                "1": "<b>הזמיר.</b> מלשון זמר ושיר: ",
                "2": "<b>התור.</b> הוא שם עוף:\n"
            },
            "12": {
                "0": "<b>חנטה.</b> יציאת הפירות והראותן קודם גמר בישולן תקרא חנטה ובדברי רז״ל אילן שחנטו פירותיו (ר״ה טו.): ",
                "1": "<b>פגיה.</b> הם התאנים שלא בשלו כל צרכן ובדברי רז״ל פגה שטמנה (שבת קכג.): ",
                "2": "<b>סמדר.</b> הם הענבים הדקים הניכרים אחר שנפל הפרח וכן פתח הסמדר (לקמן ז יג): ",
                "3": "<b>לך.</b> רוצה לומר להנאתך:\n"
            },
            "13": {
                "0": "<b>בחגוי.</b> ענין בקוע וחריץ כמו שוכני בחגוי סלע (עובדיה א ג): ",
                "1": "<b>המדרגה.</b> ענין מעלות כמו ונפלו המדרגות (יחזקאל לח כ): ",
                "2": "<b>ערב.</b> ענין מתיקות ונעימות כמו וערבה לה׳ מנחת (מלאכי ג ד): ",
                "3": "<b>נאוה.</b> נאה ויפה:\n"
            },
            "14": {
                "0": "<b>שועלים.</b> שם חיה מה: ",
                "1": "<b>מחבלים.</b> משחיתים כמו וחובל עול (ישעיה י כז):\n"
            },
            "16": {
                "0": "<b>שיפוח.</b> מלשון הפחה ונשיבה: ",
                "1": "<b>היום.</b> וכן יקרא השמש כמ ולקוח היום (בראשית ג ח), וזהו לפי שבעוד השמש על הארץ הוא יום: ",
                "2": "<b>ונסו.</b> מלשון ניסה ובריחה: ",
                "3": "<b>הצללים.</b> מלשון צל: ",
                "4": "<b>סב.</b> מלשון סביב: ",
                "5": "<b>דמה.</b> מלשון דמיון: ",
                "6": "<b>לעופר.</b> הוא ילד האיל: ",
                "7": "<b>בתר.</b> ענין חלוקה והפלגה כמו ויבתר אותם בתוך (בראשית טז י): ",
                "8": "<b>ג (ב) בשוקים וברחובות.</b> כפל המלה בשמות נרדפים וכן אדמת עפר (דניאל יב ב):\n\n"
            }
        },
        "2": {
            "3": {
                "0": "<b>כמעט.</b> באה הכ״ף לאמתת הדבר וכן מכרה כיום (בראשית כה לא): ",
                "1": "<b>ארפנו.</b> מלשון רפיון: ",
                "2": "<b>הורתי.</b> מלשון הריון ורוצה לומר אמי שהרתה אותי והוא כפל ענין במלות שונות:\n"
            },
            "4": {
                "0": "<b>תעירו תעוררו.</b> מלשון התעוררות:\n"
            },
            "5": {
                "0": "<b>כתמרות.</b> מלשון אילן תמר, ורוצה לומר עמוד עשן זקוף כאילן תמר וכן ותמרות עשן (יואל ג ג): ",
                "1": "<b>מקטרת.</b> הבערת הבשמים להריח קרוי קטרת בלשון מקרא: ",
                "2": "<b>מור ולבונה.</b> שמות מיני בושם: ",
                "3": "<b>אבקת.</b> רוצה לומר בשמים השחוקים דק דק כאבק וכן יקרא עפר הדק. כמו יסכך אבקם (יחזקאל כו י): ",
                "4": "<b>רוכל.</b> כן יקרא מוכר הבושם כמו הצורפים והרוכלים (נחמיה ג לב):\n"
            },
            "7": {
                "0": "<b>מלמדי.</b> ענין הרגל כמו וילמד לטרוף טרף (יחזקאל יט ו): ",
                "1": "<b>על ירכו.</b> על צדו:\n"
            },
            "8": {
                "0": "<b>אפריון.</b> הוא המטה שנושאין בה הכלות ובדברי רז״ל הושיבה באפריון (סוטה יב.). וכן קראו רז״ל למטה פוריה, ואמרו על שם שפרין ורבין עליה (כתובות י:): ",
                "1": "<b>הלבנון.</b> שם יער בארץ ישראל:\n"
            },
            "9": {
                "0": "<b>רפידתו.</b> ענין הצעה כמו רפדוני בתפוחים (לעיל ב ה): ",
                "1": "<b>ן מרכבו.</b> מלשון רכיבה: ",
                "2": "<b>ארגמן.</b> שם צבע חשוב: ",
                "3": "<b>רצוף.</b> ענין גחלת אש, ובידו רצפה (ישעיה ו ו) ודרף המקרא לכנות הפלגת האהבה באש הבוער ומתלהב. וכן רשפיה רשפי אש שלהבת יה (לקמן ח ו):\n"
            },
            "10": {
                "0": "<b>בעטרה.</b> בכתר: ",
                "1": "<b>חתונתו.</b> מלשון חתן:\n\n"
            }
        },
        "3": {
            "0": {
                "0": "<b>הנך.</b> הנה את: ",
                "1": "<b>יונים.</b> כיונים: ",
                "2": "<b>מבעד.</b> בפנים כי בעד ענינו דבר המפסיק כמו הארץ בריחיה בעדי (יונה ב ז), ומבעד הוא הדבר שהוא מפנים לאותו בעד המפסיק: ",
                "3": "<b>לצמתך.</b> הוא המסוה המכסה את הפנים כמו גלי צמתך (ישעיה מז ב), והוא יריעה דקה מאד ומריאת הפנים נראה דרך בה: ",
                "4": "<b>שגלשו.</b> ענין מריטת השער כי גבח הוא (ויקרא יג מא), תרגום אונקלוס גליש הוא:\n"
            },
            "1": {
                "0": "<b>הקצובות.</b> ענין חיתוך וכריתה כמו מדה אחת וקצב אחד (מ״א ו כה): ",
                "1": "<b>מתאימות.</b> מלשון תאומים: ",
                "2": "<b>ושכלה.</b> רוצה לומר חסרון ופגם ואמר בלשון שכלה מלשון הנופל בבעלי חיים הנשכל מחיה רעה:\n"
            },
            "2": {
                "0": "<b>כחוט השני.</b> פתיל צבוע אדום כמו ושני תולעת (במדבר יט ו): ",
                "1": "<b>ומדברך.</b> דבורך: ",
                "2": "<b>נאוה.</b> נאה ויפה: ",
                "3": "<b>כפלח.</b> ענין בקוע כמו כפלח תחתית (איוב מא טז): ",
                "4": "<b>רקתך.</b> הוא גובה הפנים שאצל העין מזה ומזה ויקרא כן על מיעוט ורקות הבשר אשר בהם וכן ותתקע את היתד ברקתו (שופטים ד כא):\n"
            },
            "3": {
                "0": "<b>לתלפיות.</b> ענין הוראה ולמוד כמו מלפנו מבהמות ארץ (איוב לה י), והתי״ו שבתפליות הוא. כמו תי״ו שבתרמית ובתבנית: ",
                "1": "<b>שלטי.</b> הוא המגן וכן את שלטי הזהב (דה״א יח ז):\n"
            },
            "4": {
                "0": "<b>שדיך.</b> הם דדי האשה: ",
                "1": "<b>עפרים.</b> כן יקראו ילדי הצביה והאילה:\n"
            },
            "5": {
                "0": "<b>שיפוח.</b> מלשון הפחה ונשיבה: ",
                "1": "<b>היום.</b> השמש: ",
                "2": "<b>ונסו.</b> מלשון ניסה ובריחה: ",
                "3": "<b>הצללים.</b> מלשון אצל: ",
                "4": "<b>המור, הלבונה.</b> שמות מיני בושם:\n"
            },
            "7": {
                "0": "<b>מלבנון.</b> שם יער: ",
                "1": "<b>כלה.</b> תקרא כן על כי אז היא כלולה כל מיני יופי ופאר: ",
                "2": "<b>תשורי.</b> ענין צעדה והלוך כמו באשורו אחזה רגלי (איוב כג יא): ",
                "3": "<b>אמנה, שניר וחרמון.</b> שמות הרים: ",
                "4": "<b>ממעונות.</b> ענין מדור כמו ה׳ מעון אתה היית (תהלים צ א):\n"
            },
            "8": {
                "0": "<b>לבבתני.</b> מלשון לב: ",
                "1": "<b>ענק.</b> כן יקרא עדי הצואר כמו וענקים לגרגרותיך (משלי א ט):\n"
            },
            "9": {
                "0": "<b>מה יפו.</b> מלת מה יורה על הפלגת הדבר כמו מה רב טובך (תהלים לא כ): ",
                "1": "<b>דודיך.</b> אהבתך וחבתך:\n"
            },
            "10": {
                "0": "<b>נופת.</b> ענין הזלה והתכה כמו ונופת צופים (שם יט יא), ותחסר מלת צופים והוא מובן מעצמו שרוצה לומר כהזלת חלות הדבש: ",
                "1": "<b>תטפנה.</b> תרד טיפין: ",
                "2": "<b>שלמותיך.</b> בגדיך:\n"
            },
            "11": {
                "0": "<b>נעול.</b> סגור וכן ונעל הדלת (ש״ב יג יח): ",
                "1": "<b>גל.</b> מעין כמו גולות מים (יהושע טו יט): ",
                "2": "<b>חתום.</b> ענין סגירה כמו כי חתום הוא (ישעיה כט יא):\n"
            },
            "12": {
                "0": "<b>שלחיך.</b> כן יקראו הסעיפים המתפשטים ויוצאים כמו שלחותיה נטשו (שם טז ח): ",
                "1": "<b>פרדס.</b> כן יקרא גן מעצי מאכל, וכן גנות ופרדסים (קהלת ב ה): ",
                "2": "<b>מגדים.</b> כן יקרא דבר משובח ומעולה כמו ומגדנות נתן לאחיה (בראשית כד נג): ",
                "3": "<b>כפרים נרדים.</b> מיני בושם:\n"
            },
            "13": {
                "0": "<b>נרד וכרכם וגו׳.</b> כולם שמות מיני בושם הם: ",
                "1": "<b>ראשי.</b> ענין מיטב ומובחר כמו וראשית שמנים (עמוס ו ו):\n"
            },
            "14": {
                "0": "<b>חיים.</b> נובעים כמו על מים חיים (ויקרא יד ה): ",
                "1": "<b>ונוזלים.</b> מלשון הזלה ונטיפה:\n"
            },
            "15": {
                "0": "<b>עורי.</b> מלשון התעוררות: ",
                "1": "<b>הפיחי.</b> מלשון הפחה ונשיבה:\n\n"
            }
        },
        "4": {
            "0": {
                "0": "<b>באתי.</b> עבר במקום עתיד וכן אריתי אכלתי שתיתי: ",
                "1": "<b>אריתי.</b> ענין לקיטה, כמו וארוה כל עוברי דרך (תהלים פ יג): ",
                "2": "<b>יערי.</b> כן יקראו הקנים שגדל בהם הדבש וכן ביערת הדבש (ש״א יד כז): ",
                "3": "<b>ושכרו.</b> ענין השתיה יותר מכדי המדה: ",
                "4": "<b>דודים.</b> אהובים:\n"
            },
            "1": {
                "0": "<b>ער.</b> מלשון הערה והקצה: ",
                "1": "<b>דופק.</b> ענין ההכאה בנחת על הדלת כמו מתדפקים על הדלת (שופטים יט כב): ",
                "2": "<b>תמתי.</b> מלשון תמימות והוא הפוך המרמה: ",
                "3": "<b>קוצותי.</b> הוא שער הראש התלוי למטה וכן קווצותיו תלתלים האמור למטה: ",
                "4": "<b>רסיס.</b> ענין זלוף ונטיפה וכן לרוס את הסולת (יחזקאל מו יד):\n"
            },
            "2": {
                "0": "<b>פשטתי.</b> ענין הסרת המלבוש: ",
                "1": "<b>איככה.</b> מלשון איך: ",
                "2": "<b>אטנפם.</b> מלשון טינוף ולכלוך:\n"
            },
            "3": {
                "0": "<b>שלח.</b> ענין הושטה: ",
                "1": "<b>החור.</b> הנקב: ",
                "2": "<b>המו.</b> מלשון המייה והוא ענין צער והכמרת רחמים וכן ועל כן המו מעי לו (ירמיה לא יט): ",
                "3": "<b>עליו.</b> בעבורו:\n"
            },
            "4": {
                "0": "<b>עובר.</b> ענין התפשטות: ",
                "1": "<b>כפות המנעול.</b> הכלי שסוגרין בו הדלת קרוי מנעול כמו מנעוליו ובריחו (נחמיה ג) וכפות הם ידות המנעול הנתחבים במקום העשוי להם לסגור הדלת, והוא מלשון כף היד:\n"
            },
            "5": {
                "0": "<b>חמק.</b> ענין סבוב כמו עד מתי תתחמקין (ירמיה לא כא):\n"
            },
            "6": {
                "0": "<b>פצעוני.</b> היא מכה המוציאה דם וכן פצע תחת פצע (שמות כא כה). נשאו. לקחו. וכן ובתים ונשאו (מיכה ב ב): ",
                "1": "<b>רדידי.</b> הוא שם תכשיט מה מרודד ודק וכן והצניפות והרדידים (ישעיה ג כג):\n"
            },
            "9": {
                "0": "<b>צח.</b> ענין בהירות הלובן כמו צחו מחלב (איכה ד ז): ",
                "1": "<b>דגול.</b> מלשון דגל והוא הנס שנושאים לפני כל מחנה ומחנה וכן איש על דגלו (במדבר ב ב): ",
                "2": "<b>מרבבה.</b> רבוא הוא עשרת אלפים:\n"
            },
            "10": {
                "0": "<b>כתם פז.</b> זהב טוב ויקר כמו בכתם אופז (דניאל י ה): ",
                "1": "<b>קווצותיו.</b> הוא שער הראש התלוי למטה: ",
                "2": "<b>תלתלים.</b> מלשון תל וגובה: ",
                "3": "<b>כעורב.</b> שם מין עוף:\n"
            },
            "11": {
                "0": "<b>אפיקי מים.</b> מקומות שהמים שוטפים ונגרים בחוזק וכן כאפיקים בנגב (תהלים קכו ד):\n"
            },
            "12": {
                "0": "<b>לחיו.</b> הוא המקום מתחת לעין: ",
                "1": "<b>כערוגת.</b> הוא תלם המחרישה כמו מערוגות מטעה (יחזקאל יז ז): ",
                "2": "<b>מגדלות.</b> גידולי מרקחים. כן יקראו הסממנים המעורבים השמורים לזמן מרובה. וכן רוקח מרקחת (שמות ל כה): ",
                "3": "<b>שושנים.</b> שם עשב המריח: ",
                "4": "<b>עובר.</b> רוצה לומר מתפשט:\n"
            },
            "13": {
                "0": "<b>גלילי.</b> אופני המרכבה כמו על גלילי כסף (אסתר א ו): ",
                "1": "<b>בתרשיש.</b> שם אבן יקר: ",
                "2": "<b>מעיו.</b> על הבטן יאמר שבו המעים: ",
                "3": "<b>עשת.</b> ענין בהירות וזכות וכן ברזל עשות (יחזקאל חז יט): ",
                "4": "<b>שן.</b> היא שן הפיל: ",
                "5": "<b>מעולפת.</b> ענין עטוף וכסוי כמו ותתעלף (בראשית לח יד):\n"
            },
            "14": {
                "0": "<b>שוקיו.</b> הוא פרק מפרקי הרגל: ",
                "1": "<b>שש.</b> אבן שיש: ",
                "2": "<b>מיוסדים.</b> מלשון יסוד: ",
                "3": "<b>אדני.</b> הוא הדבר שהעמוד תקוע בו וכן אדני כסף (שמות כו יט): ",
                "4": "<b>פז.</b> הוא המובחר שבזהבים: "
            },
            "15": {
                "0": "<b>חכו.</b> הוא מה שממעל הלשון והוא מכלי הדבור: ",
                "1": "<b>ממתקים.</b> מלשון מתוק:\n\n"
            }
        },
        "5": {
            "0": {
                "0": "<b>אנה.</b> להיכן כמו אנה אלך מרוחך (תהלים קלט ז):\n"
            },
            "1": {
                "0": "<b>לרעות.</b> מלשון מרעה:\n"
            },
            "3": {
                "0": "<b>כתרצה.</b> שם עיר מלוכה למלכי ישראל: ",
                "1": "<b>נאוה.</b> נאה ויפה: ",
                "2": "<b>איומה.</b> מלשון אימה ופחד: ",
                "3": "<b>כנדגלות.</b> מלשון דגל ורוצה לומר מחנות בעלי דגל:\n"
            },
            "4": {
                "0": "<b>הסבי.</b> מלשון סבוב והחזרה: ",
                "1": "<b>הרהיבוני.</b> ענין התחזקות כמו תרהיבני בנפשי עוז (תהלים קלח ג): ",
                "2": "<b>שגלשו.</b> ענין מריטת השער:\n"
            },
            "5": {
                "0": "<b>מתאימות.</b> מלשון תאומים: ",
                "1": "<b>ושכולה.</b> רוצה לומר חסרון ופגם ואמר בלשון השאלה:\n"
            },
            "6": {
                "0": "<b>כפלח.</b> ענין בקוע כמו כפלח תחתית (איוב מא טז): ",
                "1": "<b>רקתך.</b> הוא גובה הפנים שאצל העין מזה ומזה וכן ותתקע את היתד ברקתו (שופטים ד יא): ",
                "2": "<b>מבעד.</b> מבפנים: ",
                "3": "<b>לצמתך.</b> היא המסוה המכסה את הפנים וכן גלי צמתך (ישעיה מז ב):\n"
            },
            "7": {
                "0": "<b>ועלמות.</b> נערות וכן עלמות אהבוך (לעיל א א):\n"
            },
            "8": {
                "0": "<b>ברה.</b> מלשון ברור ונקי: ",
                "1": "<b>ויאשרוה.</b> ענין הלול ושבח כמו אשרי האיש (תהלים א א):\n"
            },
            "9": {
                "0": "<b>הנשקפה.</b> ענין ראיה והבטה כמו בעד החלון נשקפה (שופטים ה כח): ",
                "1": "<b>שחר.</b> כוכב השחר: ",
                "2": "<b>איומה.</b> מלשון אימה ופחד: ",
                "3": "<b>כנדגלות.</b> מלשון דגל של מחנות עם:\n"
            },
            "10": {
                "0": "<b>באבי הנחל.</b> בצמחי הנחל כמו עודנו באבו (איוב ח יב): ",
                "1": "<b>הפרחה.</b> מלשון פרח: ",
                "2": "<b>הנצו.</b> הוא חנטת הפרי כשהפרח נופל כמו ויוצא פרח ויצץ ציץ (במדבר יז כג):\n"
            },
            "11": {
                "0": "<b>שמתני.</b> מלשון שימה ועשיה: ",
                "1": "<b>עמו.</b> היו״ד יתירה כמו שוכני סנה (דברים לג טז) ורבים כמוהו: ",
                "2": "<b>נדיב.</b> ענין שררה כי דרך השר לנדב ולתת מתן:\n\n"
            }
        },
        "6": {
            "0": {
                "0": "<b>השולמית.</b> מלשון שלם: ",
                "1": "<b>ונחזה.</b> ענין ראיה והבטה: ",
                "2": "<b>כמחולת.</b> ענין רקוד של שמחה כמו לחול במחולות (שופטים כא כא): ",
                "3": "<b>המחנים.</b> מלשון מחנה:\n"
            },
            "1": {
                "0": "<b>פעמיך.</b> כן יקראו הרגלים וכן פעמי דלים (ישעיה כו ו): ",
                "1": "<b>בנעלים.</b> מלשון מנעול: ",
                "2": "<b>חמוקי.</b> ענין סבוב והיקף כמו חמק עבר (לעיל ה ו): ",
                "3": "<b>ירכיך.</b> מלשון ירך והוא מפרקי הרגל: ",
                "4": "<b>חלאים.</b> ענין תכשיט כמו וחלי כתם (משלי כה יב): ",
                "5": "<b>אמן.</b> כן יקרא המופלג במלאכה:\n"
            },
            "2": {
                "0": "<b>שררך.</b> הוא הטבור כמו ואונו בשרירי בטנו (איוב מ טז): ",
                "1": "<b>אגן.</b> מזרק וכן וישם באגנות (שמות כד ו): ",
                "2": "<b>הסהר.</b> תרגום של ירח הוא סיהרא: ",
                "3": "<b>המזג.</b> עניינו יין המעורב במים, וזה הלשון ידוע בדברי רז״ל: ",
                "4": "<b>ערמת.</b> אגודת שבלים וכן סלוה כמו ערמים (ירמיהו נ׳:כ״ו): ",
                "5": "<b>סוגה.</b> מלשון סייג וגדר ובמשנה מסורת סייג לתורה (אבות פ״א פ״ג):\n"
            },
            "3": {
                "0": "<b>עפרים.</b> כן יקראו ילדי הצבי והאיל:\n"
            },
            "4": {
                "0": "<b>השן.</b> שן הפיל: ",
                "1": "<b>ברכות.</b> מקום בנוי באבנים ובסיד ושם מתכנסים המים וכן בתעלת הברכה (מ״ב יח יז): ",
                "2": "<b>אפך.</b> חוטמך צופה. ענין הבטה וראיה:\n"
            },
            "5": {
                "0": "<b>ודלת.</b> כן יקרא דבר הנתלה בדבר ויורד למטה ובדברי רז״ל הדלה עליה את הגפן (סוכה יא.), וכן ורעו דליותיו (ירמיה יא טז): ",
                "1": "<b>כארגמן.</b> מין צבע אדומה: ",
                "2": "<b>אסור.</b> ענין קשירה: ",
                "3": "<b>ברהטים.</b> הבנינים שעל העליות מחדר לחדר וכן רהיטנו ברותים (לעיל א יז): ",
                "4": "<b>מה יפית.</b> מלת מה הוכחה על הפלגת הענין וכן מה רב טובך (תהלים לא כ): ",
                "5": "<b>נעמת.</b> ענין אהבה כמו אף נעים (לעיל א טז):\n"
            },
            "7": {
                "0": "<b>קומתך.</b> מלשון קומה וגבהות: ",
                "1": "<b>דמתה.</b> מלשון דמיון והשוואה: ",
                "2": "<b>לאשכלות.</b> כן יקרא הענף והגרגרים תלוים בו וכן אשכול הכופר (לעיל א יד):\n"
            },
            "8": {
                "0": "<b>בסנסניו.</b> ענין סעיף וענף ואין לו דומה: ",
                "1": "<b>נא.</b> עתה:\n"
            },
            "9": {
                "0": "<b>וחכך.</b> הוא מה שממעל הלשון והוא מכלי הדבור: ",
                "1": "<b>לדודי.</b> כמו לדודים ונפלה המ״ם כמו על דברי חוזי (דה״ב לג יט) ומשפטו חוזים ורבים כמוהו: ",
                "2": "<b>למישרים.</b> מלשון ישר: ",
                "3": "<b>דובב.</b> ענין שיחה ודברו כמו ודיבת עם (יחזקאל לו ג): ",
                "4": "<b>ישנים.</b> מלשון שינה:\n"
            },
            "10": {
                "0": "<b>תשוקתו.</b> ענין תאוה וחשק כמו ואליך תשוקתו (בראשית ד ז):\n"
            },
            "11": {
                "0": "<b>לכה.</b> הוא ענין זרוז: ",
                "1": "<b>נלינה.</b> מלשון לינה: ",
                "2": "<b>בכפרים.</b> כן יקראו המקומות הקטנות כמו בערים ובכפרים (דה״א כז):\n"
            },
            "12": {
                "0": "<b>נשכימה.</b> מלשון השכמה: ",
                "1": "<b>הסמדר.</b> הם הענבים הדקים הניכרים אחר שנפלה הפרח וזהו פתח הסמדר: ",
                "2": "<b>הנצו.</b> הוא חנטת הפרי: ",
                "3": "<b>דודי.</b> ענין אהבה וחבה:\n"
            },
            "13": {
                "0": "<b>הדודאים.</b> שם עשב כדמות אדם זכר ונקבה וכן וימצא דודאים בשדה (בראשית ל יד): ",
                "1": "<b>מגדים.</b> כן יקראו פירות משובחים וכן פרי מגדים (לעיל ד יג): ",
                "2": "<b>ישנים.</b> ענין זקנה: ",
                "3": "<b>צפנתי.</b> ענין הטמנה והסתרה כמו יצפנו דעת (משלי י יד):\n\n"
            }
        },
        "7": {
            "0": {
                "0": "<b>שדי אמי.</b> דדי אמי: ",
                "1": "<b>בחוץ.</b> בשוק: ",
                "2": "<b>אשקך.</b> מלשון נשיקה: ",
                "3": "<b>יבזו.</b> מלשון בזיון:\n"
            },
            "1": {
                "0": "<b>אנהגך.</b> מלשון הנהגה והליכה: ",
                "1": "<b>אשקך.</b> ענין שתיה: ",
                "2": "<b>הרקח.</b> ענין תערובות בשמים כמו רוקח מרקחת (שמות ל כה): ",
                "3": "<b>מעסיס.</b> ענין סחיטה ורוצה לומר המיץ היוצא על ידי סחיטה וכן וכעסיס דמם ישכרון (ישעיה מט כו):\n"
            },
            "2": {
                "0": "<b>תחבקני.</b> ענין סבוב הזרוע בגוף: ",
                "1": "<b>תעירו, תעוררו.</b> מלשון התעוררות, וכפל המלה לחזוק הענין:\n"
            },
            "4": {
                "0": "<b>מתרפקת.</b> ענין התחברות ודבוק ואין לו דמיון במקרא והוא מלשון ערבי: ",
                "1": "<b>על דודה.</b> עם דודה וכן ויבאו האנשים על הנשים (שמות לה כב): ",
                "2": "<b>עוררתיך.</b> מלשון התעוררות: ",
                "3": "<b>חבלתך.</b> כן יקראו מכאוב הלידה כמו שנאמר חבלים יאחזוך כמו אשת לידה (ירמיה יג כא):\n"
            },
            "5": {
                "0": "<b>כחותם.</b> הוא הטבעת העשוי לחותם בו כתבים וכן חותמך ופתילך (בראשית לח יח): ",
                "1": "<b>עזה.</b> חזקה: ",
                "2": "<b>כשאול.</b> הוא בור הקבר: ",
                "3": "<b>קנאה.</b> ענינו צער מה בראות דבר מה בזולת והוא לא יוכל להשיגו כמו ותקנא רחל באחותה (שם ל א): ",
                "4": "<b>רשפיה.</b> ענין גחלת הבוערת וכן ומקניהם לרשפים (תהלים עח מח): ",
                "5": "<b>שלהבת יה.</b> שלהבת הוא ענין להב כמו תיבש שלהבת (איוב טו לא), ורוצה לומר להבת אש גדולה כי כן דרך המקרא כשרוצה להגדיל דבר מה סומכו למלת השם. וכן ארץ מאפליה (ירמיה ב לא) ורבים כמוהו:\n"
            },
            "6": {
                "0": "<b>לכבות.</b> מלשון כבוי: ",
                "1": "<b>ישטפוה.</b> ענין גריפה על ידי חוזק הרדיפה וכן תשטף ספיחיה (איוב יד יט): ",
                "2": "<b>הון.</b> ענין עושר וכן הון יקר (משלי א יג): ",
                "3": "<b>בוז יבוזו.</b> מלשון בזיון:\n"
            },
            "7": {
                "0": "<b>בה.</b> רוצה לומר בענינה:\n"
            },
            "8": {
                "0": "<b>נבנה.</b> מלשון בנין: ",
                "1": "<b>עליה.</b> בעבורה: ",
                "2": "<b>טירת.</b> היכל וארמון וכן תהי טירתם נשמה (תהלים סט כו): ",
                "3": "<b>נצור.</b> מלשון מצור ומבצר: ",
                "4": "<b>לוח.</b> נסר כמו את כל לחותים (יחזקאל כז ה):\n"
            },
            "9": {
                "0": "<b>כמגדלות.</b> מלשון מגדל: ",
                "1": "<b>כמוצאת.</b> מלשון מציאה: "
            },
            "10": {
                "0": "<b>בבעל.</b> במישור וכן בעל גד (יהושע יא יז): ",
                "1": "<b>המון.</b> ענין עם רב:\n"
            },
            "11": {
                "0": "<b>לנוטרים.</b> ענין שמירה כמו נוטרה את הכרמים (לעיל א ו):\n"
            },
            "12": {
                "0": "<b>היושבת.</b> בה״א הקריאה כמו הדור אתם ראו (ירמיה ב לא): ",
                "1": "<b>מקשיבים.</b> ענין שמיעה והאזנה:\n"
            },
            "13": {
                "0": "<b>ברח.</b> ענין מהירות ההליכה: ",
                "1": "<b>ודמה.</b> מלשון דמיון: ",
                "2": "<b>לעופר.</b> כן יקרא ילד האיל:\n"
            }
        }
    },
    "meta": "Chapter-Verse-Comment",
    "work": "Metzudat Zion on Song of Songs"
}