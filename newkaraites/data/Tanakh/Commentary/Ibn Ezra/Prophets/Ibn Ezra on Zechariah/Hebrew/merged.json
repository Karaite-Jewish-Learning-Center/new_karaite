{
    "text": {
        "0": {
            "0": {
                "0": "מעלות הנבואה רבים ואין דרך לספרם, כי כח הנשמות המקבלות כח רוח הקדש להנביא, איננו על דרך אחד ובהיות הכבוד עם ישראל בטרם שגלו, אין צורך לפרש הנבואה כמו: הנה בן נולד לבית דוד יאשיהו שמו והיה הדבר מתבאר מעצמו, ואחר הגלות הן מראות וצריכות פירוש כמראות דניאל, כי לולי שהמלאך היה מפרש לא היה דניאל יודעם ואף כי אחרים וככה מראות זכריה ואשר פירש המלאך הדובר בי, כי במראות הלילה הם ידועות אשר לא פירש, הן סתומות ונעלמות מעיני המשכילים, ואילו היינו מוצאים ספר קדמון שהיה מספר מה שהתחדש בימים ההם ממלחמות, היינו ממששים כעורים קיר לומר, אולי בעבור זה היתה הנבואה ועתה אין לנו על מה נשען. וראיתי ספרי חכמים שהיה בצרפת שפירשו המראות שראה זכריה אחורנית, על דבר שכבר עבר בימי זה הנביא כמו האיפה, כי בעבורה גלה יהודה אל בבל ושני המקלות פירשו, שהם ישראל ויהודה והכתוב אמר: רעה את צאן ההריגה והנה הנבואה לעתיד היתה בימי הנביא, ועתה אחל לפרש:",
                "1": "בחדש, לאמר - לישראל, והנכון לאמר לנביא."
            },
            "1": {
                "0": "קצף - כי הנביא כנגד כל ישראל, וידבר השם אליו כאילו מדבר לכל ישראל, כמו מה תצעק אלי, כי ישראל היו צועקים כמו שכתוב למעלה: ויצעקו בני ישראל אל ה' על כן."
            },
            "2": {
                "0": "ואמרת - כה אמר: הזכיר השם שלשה פעמים בזה הפסוק. ",
                "1": "והטעם שובו – והשם יוכיחכם ויזהירכם פעמים רבות."
            },
            "3": {
                "0": "אל - תעשו אתם עמי כאשר עשו אבותיכם, שקראו אליהם נביאים רבים ולא שמעו."
            },
            "4": {
                "0": "אבותיכם - הנה מתו המוכחים והמוכיחים ואתם תדעו כי דברי ונבואתי השיגו אבותיכם, והטעם שבאו להם והם הודו. ",
                "1": "וטעם כאשר זמם – שידע מעשיהם לפני עשותם. ויפת אמר: כי הטעם דעו כי תפסק הנבואה וזה טעם הלעולם יחיו, רק דברי התורה וחקים הלא השיגוה אבותיכם, כי בתורה כתוב אם תשוב אל השם ישיב שבותך על כן וישובו ויודו:"
            },
            "6": {
                "0": "ביום - עתה יחלו מראות הנבואה."
            },
            "7": {
                "0": "ראיתי - כתוב בתורה: הוא ישלח מלאכו לפניך, וילכו שני המלאכים סדומה. וכתוב: המלאך הגואל אותי, וישלח מלאך, הנה אנכי שולח מלאך, ומלאך פניו הושיעם. ובספר דניאל מפורש: שר יון ושר מלכות פרס ושר השרים הוא מיכאל. והנה הכלל: כל מעשה השם הנכבד על ידי המלאכים הם שהם עשי דברו, והנה המשל שיבינו בני האדם למלך יושב על כסאו וישלח שלוחיו, מהם רוגלים ומהם רוכבים על סוסים, שיבואו מהרה ויודיעוהו הדברים שהם בממלכתו, וככה זה.",
                "1": "והנה איש - מלאך, כמו: והאיש גבריאל. ",
                "2": "על סוס אדום - ככה ראה ואין צורך לבקש טעם למה אדום וככה לא נבקש טעם למה צליל שעורים ולא חטים והמפרש כי שעורים מדרך סערה, ואדום כמו הדם לשפוך דמים, ואלה כדברי דרש הם וזה האיש הרוכב הוא שר ופירוש במצולה קשה. ויפת אמר: כי הוא שם מקום ונפתח הבי\"ת כמו וזבח וצלמנע בקרקר. אף על פי שאין דרך להפתח על שם מקום, כי לא יאמר בציון בשמרון כי אם בשבא או בחירק. ורבי משה הכהן אמר: כי במצולה בריכת מים וסביבותיה הדסים. ",
                "3": "ואחריו סוסים - ואין איש רוכב עליהם ואלה כדברי יחזקאל ופני שור מהשמאל. ומלת שרוקים מגזרת שורקה במראה שורק ואלה הסוסים הם רבים על ג' עינים, פירוש גוונים."
            },
            "8": {
                "0": "ואומר אלי המלאך הדובר בי - ואיננו העומד בין ההדסים כפי פי' יפת. ולפי דעתי: כי המלאך הדובר בי - הוא הרוכב על סוס אדום, כי הוא השר."
            },
            "9": {
                "0": "ויען - עתה פירש כי הוא העומד בין ההדסים, אלה הסוסים שלוחי השם לשוט בארץ, כמו שטן איוב שגם הוא מלאך."
            },
            "10": {
                "0": "ויענו את מלאך ה' - הוא האיש הנזכר שהוא אחד השרים, ואלה הסוסים - שלוחיו במצות השם."
            },
            "11": {
                "0": "ויען - כמו: וענית ואמרת ויען איוב הראשון או הטעם שיענה לשם ששלחו, והוא הנכון. והנה הטעם בהתעורר מלחמות, אז יבנה בית השם על יד זרובבל כאשר התנבא חגי, ושמתיך כחותם. ",
                "1": "זה שבעים שנה - בארתיו באר היטב בספר דניאל."
            },
            "12": {
                "0": "ויען - עתה הזכיר מה שענה השם בדרך כלל, כאשר שמע זה הנביא והמלאך הוסיף לפרש לו."
            },
            "13": {
                "0": "ויאמר - כל קנאה קשורה עם למ\"ד איננה כמו קשורה בבי\"ת, והנה זה כמו: המקנא אתה לי והטעם בעבור, כמו: ויקנא השם לארצו - בעבור ארצו והיא קנאה לטוב לאותו הנזכר וכשהיא קשרה בבי\"ת, כמו ויקנאו בו פלשתים - היא להפך."
            },
            "14": {
                "0": "וקצף - זה לאות על מלחמות רבות וצרות קשות על הגוים בימים ההם. ",
                "1": "קצפתי מעט - על ישראל והם הוסיפו."
            },
            "15": {
                "0": "לכן, וקו - משקולת הבונים."
            },
            "16": {
                "0": "עוד תפוצינה - בכל צד מרוב הטובה יגדל היישוב."
            }
        },
        "1": {
            "0": {
                "0": "ואשא - גם זה במראה. ",
                "1": "ארבע קרנות - מארבע פאות ירושלם."
            },
            "1": {
                "0": "ואומר - והנה טעם קרנות האויבים שהיו סביבות ירושלם הבאים לזרותה, כדרך: וקרני ראם קרניו בהם עמים ינגח יחדיו."
            },
            "2": {
                "0": "ויראני - הזכיר השם, כי זה סוד המראה הראשונה וחרשים חרשי משחית."
            },
            "3": {
                "0": "ואמר - אל המלאך הדובר בי, אע\"פ שלא הזכירו כי תפש דרך קצרה. ",
                "1": "וטעם כפי איש - על בני יהודה כל אחד כפי מעלתו. ",
                "2": "לא נשא ראשו - אחד מהם כנגד אלה הקרנות. ",
                "3": "ויבואו אלה - האנשים. ",
                "4": "לידות את קרנות - להשליכם ממקומם, כמו: ידו גורל. והנה הטעם: שיסורו כל השוטנים ויבנו הבית."
            },
            "4": {
                "0": "ואשא - גם זאת במראות הלילה."
            },
            "5": {
                "0": "ואומר - למוד מפעלי הכפל, כמו לחוג לרוס לבוז, והנה ראה כי השם צוה וגזר שתהיה בנויה, ככה באורך וברוחב לפנים מהחומות."
            },
            "6": {
                "0": "והנה, יוצא - מבין ההדסים והנה מלאך אחר יוצא והנה שליח אחר מהשם אל המלאך הדובר בי."
            },
            "7": {
                "0": "ויאמר, הלז - כמו הלזה, אותו העומד והנה שלשה נתנבאו והם נערים: זכריה שמואל וירמיה. ",
                "1": "פרזות - מחוץ לחומה."
            },
            "8": {
                "0": "ואני, חומת אש - לשמור ירושלים. ",
                "1": "והפרזות – סביב להשחית כל הקרב אליהם, להרע להם."
            },
            "9": {
                "0": "הוי - לשון קריאה, ציווי השם על יד הנביא לנשארים בבבל לבוא אל ירושלים, לעזור לבנות הבית ולעשות המצות שהם תלויות בארץ. ",
                "1": "מארץ צפון - היא בבל ועילם ומלכות פרס ומדי. וטעם: כי בארבע רוחות כאשר לא יתחבר רוח אל רוח, ככה הייתם עד עתה."
            },
            "10": {
                "0": "הוי, יושבת עם בת בבל - והטעם שובי אל ארצך ואל תשכני עם זרים."
            },
            "11": {
                "0": "כי - אחר שילוח כבודו אלי שלחני, והטעם לומר ליושבי בבבל, כי אין להם פחד כל אויב בדרך, לשוב אל ציון."
            },
            "12": {
                "0": "כי - אני מניף ידי להכות כל מבקש לשלול אתכם."
            },
            "13": {
                "0": "רני, ושכנתי - על תנאי, אם התחברו ישראל מכל הגוים והנה לא עשו כן כאשר פירשתי במגילת שיר השירים, וככה מראות האיפה כאשר אפרש."
            },
            "14": {
                "0": "ונלוו - אם ישראל יבואו."
            },
            "15": {
                "0": "ונחל - יקחנו לחלקו כמו ונחלתינו, או הפועל יוצא, כמו: אשר ינחלו לכם."
            },
            "16": {
                "0": "הס - על דרך: ידמו כאבן. ",
                "1": "ומלת נעור – מבנין נפעל כמו נכון וזה הבנין יבוא בלשון הווה פועל, גם בלשון עבר כמו נכונו ללצים שפטים והממלכה נכונה גם זה נעור לשון עבר והעתיד אשר יעור משנתו, ובא קמץ קטן תחת גדול, אולי היה כן בעבור אות הגרון, והמפרש כי הוא כמו: נערו כגורי אריות סברא נכונה, חשב בעבור מלת הס."
            }
        },
        "2": {
            "0": {
                "0": "ויראני השם - כדרך מראות הלילה. ",
                "1": "והשטן - אויב כמו שעשה סנבלט וכאשר עשו צרי יהודה, ושם כתוב כתבו שטנה והם היו שטן ליהושע, כי לא ירצו שהבית יבנה ויהיה יהושע כהן גדול."
            },
            "1": {
                "0": "ויאמר - שהשם יסיר כל שטן שוטן שלא יבנה הבית ותבנה עבודת בית המקדש שלימה. ",
                "1": "וטעם הלא – דרך משל, די לאלה צערם שנמלטו מהגלות, או איך תוכל לשטנו והאש לא הזיקו, דרך משל איך תוכל לשטנו, אחרי שהוא מצל מהגלות."
            },
            "2": {
                "0": "ויהושע - יש אומרים: כי הבגדים הצואים אחד מבני בניו היה חתן לסנבלט, וזה העון אינו על יהושע כי לא היה זה בימיו. והנכון: כי לא היה לו בגדי כבוד ותפארת, כי לא היה להם רק מזבח להקריב העולות, ואין להם בית ולא פרכת וכפרת ומזבח הזהב ובגדי זהב, והנה הבגדים משל שאין לו כבוד והדר."
            },
            "3": {
                "0": "ויען - זה המלאך אל העומדים לפני זה המלאך, והוא שר עליהם כי יעשו מה שיצום. ויש אומרים: כי לפניו שב אל יהושע וזה רחוק, כי למה יעמדו אנשים לפניו ומה מעלה יש לו כי הוא לבוש בגדים צואים. ודע כי לבוש פועל יוצא, ובאומרו לובש הוא לובש עצמו ולבוש אחר שם עליו, אלה הבגדים הצואים. ומלת עונך כדרך גדול עוני מנשוא מנשוא גדול עונשי וצערי, על כן אמר אחריו: הן גרשת אותי וגם זה עונך ככה. ",
                "1": "העברתי מעליך - עונשך וצערך וחרפתך כדרך ונקה האיש מעון. וכן: והאשה תשא את עונה. ",
                "2": "מחלצות - כמו את חליצתו – חליפתו, דבר שהוא נחלץ ממנו ומחלצות - שחלץ אחרים תחתיהן."
            },
            "4": {
                "0": "ואומר - א\"ר מרינוס: כי הוא תחת ויאמר, וכזה לא ימצא בלשון הקדש. והנכון: שהנביא אמר אחר שהסירו הבגדים הצואים וילבישוהו בגדי תפארת, כמה היה נאה אילו היה צניף טהור על ראשו, או מלת ואומר זה בלבי ככה חשבתי בלבי וראיתי שנתקיימה מחשבתי, והנה הושם הצניף הטהור על ראשו, וכבר הלבישוהו בגדים כמו: וירם תולעים ויבאש וכבר באש כי כל דבר יבאש תחלה ואחר כן ירום תולעים."
            },
            "5": {
                "0": "ויעד - נפתח העי\"ן בעבור היותו מהגרון, כמו: וישב את כל הרכוש."
            },
            "6": {
                "0": "כה - טעם וגם אם היית טוב כאביך יהוצדק שהיה כהן גדול בבית ראשון, וי\"ו ונתתי כפ\"ה רפה בלשון ישמעאל, וכמוהו: והאבן הזאת אשר שמתי מצבה. וככה: והחרמתי את עריהם. והנה שכרו, שיהלך בין העומדים שהם המלאכים."
            },
            "7": {
                "0": "שמע נא, אתה - ראיתי מפרש, כי הכהן הגדול שב אל יהוצדק לא אל יהושע, כי אמר ששמש בטנוף ולא פירש נכון, כי אז הראיתי לו דברי המלאך ליהושע הפסוק הזה שקראו לעצמו הכהן הגדול. ",
                "1": "ורעיך - הם שאר הכהנים שהם ראוים לשבת לפניו, כי הוא הכהן הגדול. ",
                "2": "כי אנשי מופת - ראוים הם שיעשה להם מופת. ",
                "3": "צמח - הוא זרובבל, כאשר יאמר צמח שמו, וסוף הפרשה מוכיח לפני זרובבל. ומפרשים רבים אמרו: כי זה צמח הוא המשיח ונקרא זרובבל, כי הוא מזרעו כמו: ודוד עבדי נשיא להם לעולם. גם אני עשיתי דרך דרש, כי צמח בגימטריא מנחם והוא בן עמיאל."
            },
            "8": {
                "0": "כי - זאת האבן היא אבן המשקולת כאשר יפרש עוד, שתהיה ביד זרובבל בהחלו ליסד הבית, וזה יהיה לפני יהושע. וכן פי' הפסוק האבן אשר נתתי - ביד זרובבל לפני יהושע.",
                "1": "ומשתי - הנה זאת המלה מהפעלים היוצאים כמלת שב, שתמצא על שנים דרכים: שב הוא בעצמו. גם ושב אחר כמו והשיב. וככה: לא משו מקרב המחנה. ",
                "2": "ומשתי את עון הארץ - וטעם עון העונש והרע והגלות."
            },
            "9": {
                "0": "ביום - שיוסד ההיכל, אז תשכנו לבטח והנה דברי זכריה כדברי חגי הנביא."
            }
        },
        "3": {
            "0": {
                "0": "וישב - בעבור שאמר: ויעירני והוא ישן. ",
                "1": "וטעם יעור – ולא יוער ע\"י אחר רק מעצמו, בלט כאילו מעצמו נעור."
            },
            "1": {
                "0": "ויאמר, וגלה - כמו גלות עליות ועתה אומר לך בדרך קצרה דבר זאת המטרה, כי הזכיר זה הנביא אחר כן כל דבריה היו שנים זתים אילנות מימין, הגלה משמאלה ושבלה ושבלי הזתים נופלים מהאילנים על שני צנתרות זהב ומאיליהם נפלו ונדרכו ונעשה שמן זך כזהב והם מריקים אל הגלה ובגלה היו שבעה מוצקות שבעה נרות ושבעה מוצקות והנה שבעה פעם אחרת, כמו אל החצר החיצונה אל העם, והמלאך פירש טעם זאת המראה. ",
                "1": "לא בחיל ולא בכח - כאשר ראיתי השמן נעשה מאליו ודולק, ככה יבנה הבית לא בכח גדול שיש לזרובבל ולא ברוב חילו, כי אם ברוח השם וסיועו."
            },
            "2": {
                "0": "ושנים - עוד יפרש מה טעם הזתים שהיו שנים."
            },
            "3": {
                "0": "ואען - ידע הנביא כי זה במראה הנבואה, על כן שאל."
            },
            "4": {
                "0": "ויען - שאלו אם יש בו טעם חכמה, להבין טעם המראה."
            },
            "5": {
                "0": "ויען - הנה דבר ה' יבנה הבית. וכן תירגם יונתן: נביא דה' מסעדין להון."
            },
            "6": {
                "0": "מי - הנביא ידבר אל כל שר ומלך אם אתה נחשב בעיניך כהר פלוני הגדול למישור, תשוב לפני זרובבל ובהוציאו את האבן הראשה היא האבן הבדיל שתנתן ביד זרובבל והיא האמורה למעלה, אשר נתתי לפני יהושע. ",
                "1": "תשואות - שאון רב יהיה לה, שאון חן חן לה - שהכל ישמח כמו תשואות מלאה."
            },
            "7": {
                "0": "ויהי - עתה יפרש דברי המנורה."
            },
            "8": {
                "0": "ידי, יסדו - פועל עבר. ",
                "1": "תבצענה - תשלמנה, כמו: כי יבצע ה' את כל מעשהו. ",
                "2": "וידעת - לזרובבל ידבר, שהוא במקום כל ישראל. ",
                "3": "שלחני אליכם - לו ולכל ישראל."
            },
            "9": {
                "0": "כי קטנות - תואר והמתואר חסר, כמו: וידבר אתם קשות. ",
                "1": "ומלת בז מן עלומי העי\"ן, כמו: לא יבוזו לגנב והנה הוא: כי מי בז ליום נחמות, או ישועות קטנות וזהו חסרון המתואר, כמו: וידבר אתם מלות קשות, כאשר יראו אבן המשקולת שהיא אבן הבדיל ביד זרובבל לבנות הבית, הנה שבעה עינים ישמרוה, שלא יקרב איש להפילה. ויתכן: שבעה עינים הרבה שומרים. ופירש אחר: כמו שפירש המלאך שבעה אלה עיני השם ופירש המלאך, כי השבעה הם עיני השם שהם משוטטים בכל הארץ. ",
                "2": "וטעם שבעה כדרך ויקרא אותה שבעה ושבועה מגזרת שבעה, כמו שאמר: כי שם נשבעו שניהם על דרך שהזכיר בעל ספר יצירה, והיכל הקודש מכוון באמצע וצריך פירוש ארוך, כי שם כתוב שש פאות הם מעלה ומטה פנים ואחור ימין ושמאל, והיכל הקדש מכוון באמצע וזה קצת הפירוש, כי לכל דבר יש השש פאות שהזכיר והיכל הקדש הוא הדביר, אשר לו הפאות האלה והוא מכוון באמצע, וקראו היכל הקודש הוא הנכבד האמצעי והוא בעל הפאות, כי ממנו הם ולו הפאות ודבר זה כולל כל הנוצרים, ועל הנכבד יותר הזכיר היכל קדש."
            },
            "11": {
                "0": "ואען - שבלים לשון נקבה, כמו נשים פילגשים: ",
                "1": "ואומר - גם שאל על שתי השבלים שנכרתו משני הזתים המריקים מעליהם, הם הצנתרות שנדרכו בהם הזתים, והם מריקים מעליהם השמן הטוב הזך כזהב יריקו אל הגלה ובגלה מוצקות אשר מהם יוצק השמן לנרות, אשר על ראש המנורה."
            },
            "13": {
                "0": "ויאמר - הטעם זרובבל בן יצהר שהוא השמן, כי הוא משיח לשבת על כסא ישראל, כאשר הוא כתוב ומשל על כסאו ויהושע משוח כי הוא כהן גדול. וכתוב: ועצת שלום תהיה בין שניהם ולא יקנאו זה בזה."
            }
        },
        "4": {
            "0": {
                "0": "ואשוב, עפה - כאלו תעוף על כן כתוב: היוצאת על פני כל הארץ. ויש מפרש שאמר:כפולה מגזרת ארמית ואין טעם לפירושו. ויפת אמר: פרושה, כמו: ועפו בכתף פלשתים."
            },
            "1": {
                "0": "ויאמר - ראה כאילו זאת המגלה יוצאה מבית השם שבנה שלמה על האולם, על כן מדת הארך והרחב כמו האולם."
            },
            "2": {
                "0": "יאמר, זאת האלה - המארה. ",
                "1": "וטעם היוצאת על פני כל הארץ – כי היא כוללת היהודים שהיו בירושלים ואשר נשארו בבבל ובארץ פרס. ",
                "2": "וטעם מזה כמוה – כי היה כתוב במגלה מזה הצד הגונב נקה מצד שני הנשבע נקה או מזה ומזה, כי הגנב והנשבע נקה והוא נכון. ",
                "3": "וטעם נקה – שיחשוב כל אחד הגובה והנשבע כי השם נקהו."
            },
            "3": {
                "0": "והוצאתיה, ולנה - לשון נקבה, כמו ולנה והיא מלה זרה. והנה הטעם שיוכיח הנביא, אלה העושים אלה השתים עבירות."
            },
            "4": {
                "0": "ויצא - ממערכת מלאכים אחרים והנה יוצאת אחרת אחרי היוצאת בראשונה והיא האלה, עתה שב להוכיח העומדים בבבל ולא באו לבנות הבית ולדור בארץ הקדושה, למלאת מצות השם, כי היא תחלת המראות הקרנות בניין ירושלם, גם אחר המראות כבוד השם שצוה לעשות לבאי מהגולה המתנדבים. והנה במראה הראשונה ראה מגילה, ועתה לא ידע מה היא, כי האלה נראית לאשר נמצאת בידו הגנבה, או ליודע שהוא נשבע לשקר, וזאת היוצאת היא נסתרה ונעלמת בלב."
            },
            "5": {
                "0": "ואמר, זאת האיפה - וטעם איפה - כי השם ימוד לאנשי הרשע כפי מחשבתם. ",
                "1": "ויאמר זאת עינם - השם יגלה הנסתר עד שיראוהו הכל."
            },
            "6": {
                "0": "והנה, עופרת - שהיא כבידה ומלת נשאת תואר מבנין נפעל והשלם ננשאה, כמו: רוח נשברה והעופרת היתה נשואה באיפה. ",
                "1": "וזאת אשה - משפחה מישראל."
            },
            "7": {
                "0": "ויאמר זאת הרשעה - מחשבת רשע שיש בלב האשה. ",
                "1": "וטעם וישלך – כמו וכל עולה קפצה."
            },
            "8": {
                "0": "ואשא - המראה הראשונה לא נשלמה, רק עם זאת. ",
                "1": "וטעם שתים נשים – שני שרי ארתחשסתא שהיה מלך בבל, שיעשה חמס למשפחות ישראל העומדים בבבל שנשארו ולא שמעו אל מצות ה' ביד נביאו, לבוא לבית שני והנה אלה לא יניחו האשה, שהיא משפחת ישראל היושבת בתוך האיפה, שתברח משם. ",
                "2": "וטעם אנה המה מוליכות את האיפה – המדה שגזר השם לגמול עליהם."
            },
            "10": {
                "0": "ויאמר, לבנות - לאשה שהיא בתוך האיפה. ",
                "1": "בית בארץ שנער - כי שם יעכבוה בעל כרחה, בעבור העון שלא רצתה לבוא לבנין הבית. ",
                "2": "ומלת והניחה מורכבת מן והונחה והניחה, כמו: יושבת בלבנון מקוננת בארזים, צמתותוני ורבים ככה."
            }
        },
        "5": {
            "0": {
                "0": "ואשוב - כאשר נשלמה זאת המראה. ",
                "1": "והנה ארבע מרכבות - המרכבה ארבעה סוסים ככתוב בספר מלכים.",
                "2": "וטעם מבין שני ההרים על הגזרות, על דרך וכל צבא השמים עומדים עליו מימינו ומשמאלו ",
                "3": "ונחשת – שהם עומדים."
            },
            "1": {
                "0": "במרכבה - ואלה הסוסים שבראש הספר במראה הראשונה."
            },
            "2": {
                "0": "ובמרכבה - הנה במרכבות השלש הזכיר הסוסים, עין אחד להם וזה משונה מזה אדום שחור ולבן, רק ברביעית הזכיר שני גוונים ברודים גם אמוצים, מגזירת אמיץ והוא גוון התקיף ונראה למרחוק יותר מכל הגוונים."
            },
            "3": {
                "0": "ואען - גם זאת המראה היתה בעוד המלאך עומד."
            },
            "4": {
                "0": "ויען - אלה הגזרות היוצאות לארבע קצות הארץ. ",
                "1": "ומהתיצב – כמו: להתיצב על ה'."
            },
            "5": {
                "0": "אשר - הזכיר המראה השנית, כי היא עיקר המראה על היהודים אשר נשארו אל ארץ צפון בבל ופרס.",
                "1": "והלבנים יצאו אל אחריהם - ולא חשש לדעת את הארץ אשר יצאו שם. ",
                "2": "והברדים - הם המרכבה הרביעית. ",
                "3": "יצאו - אל דרום, הפך המרכבה השנית שיצאת אל ארץ צפון."
            },
            "6": {
                "0": "והאמצים - הם האדומים לבדה שהיה במרכבה הראשונה. ",
                "1": "ויבקשו ללכת להתהלך בארץ - למזרח ולמערב במצות אדון כל הארץ, על כן ויאמר לכו."
            },
            "7": {
                "0": "ויזעק, וידבר - המלאך הדובר בו על פי השם, כי השחורים היוצאים אל ארץ צפון עשו נקמת השם בצפון וזה טעם הניחו את רוחי, כמו ומשל ברוחו. וטעם זאת המראה שהודיע הנביא לישראל, כי כל היושב מהם בארץ צפון וירושלם תשכן לבטח."
            },
            "8": {
                "0": "ויהי - זאת נכתבה לפאר כל הבית לפאר בית השם, וזה הנביא התנבא לפני בואם כאשר אפרש."
            },
            "9": {
                "0": "לקוח - שם הפועל תחת ציווי, כמו זכור את יום השבת. ",
                "1": "ובאת אתה - בעצמך ביום ההוא. ",
                "2": "בית יאשיה בן צפניה - שהיה בירושלם. ",
                "3": "אשר באו מבבל - שב אל חלדי וטוביה וידעיה, כמו על שפת הים שב אל ישראל."
            },
            "10": {
                "0": "ולקחת כסף וזהב - שיביאו נדבה לבית השם ועשה מהם עטרות ושים אותם בראש יהושע כאשר הושם העטרה על ראש המלך, וככה אומר והיה כהן על כסאו. גם זאת יתכן היותך בדרך נבואה גם בהקיץ על יד המלאך."
            },
            "11": {
                "0": "ואמרת אליו - אל יהושע. ",
                "1": "צמח שמו - הוא זרובבל. ",
                "2": "ומתחתיו - ממקומו כמו מאליו."
            },
            "12": {
                "0": "והוא - וכאשר יבנה הבית אז ישא הוד מלכות והכהן הגדול יהושע, גם הוא ישב על כסאו ולא תהיה ביניהם קנאה, בעבור שני כסאות."
            },
            "13": {
                "0": "והעטרות, לחלם - הוא חלדי, כמו אחימות הוא נחת בדברי הימים ולחן הוא יאשיהו, כמו עמינדב הוא יצהר ורבים ככה."
            },
            "14": {
                "0": "ורחוקים - הם מישראל."
            }
        },
        "6": {
            "0": {
                "0": "ויהי בשנת ארבע - בהבנות הבית."
            },
            "1": {
                "0": "וישלח בית אל - שם שר הוא משרי ישראל שהיו בבבל, וככה שראצר ורגם מלך - שמות שרים והעד ואנשיו אנשי רגם מלך. ויפת אמר: שהוא כמו שרי יהודה רגמתם הגדולים."
            },
            "2": {
                "0": "לאמר, בחדש החמשי - הזכיר זה הצום, בעבור כי הבית נשרף בעשור לחדש החמשי ואל יהיה ספק בלבך, בעבור שתמצא כי בשבעה לחדש נשרף, כי הטעם נשרף קצהו וירושלם חרבה פעם שנית בימי טיטוס בט' באב, ועל אותו חרבן שני אנו מתענין. ",
                "1": "הנזר - שינזרו מכל מעדנים ומאכל, רק יבכו והנה הכהנים לא ידעו להשיב, כי אין זה הצום כתוב בתורה, רק הם קבלו עליהם בראותם חרבן בית ראשון, והנה הנביא התנבא והשיב בסוף הפרשה."
            },
            "3": {
                "0": "ויהי - זה היה אחר ששאלו."
            },
            "4": {
                "0": "אמור אל כל עם הארץ - הם אנשי בבל גם אנשי ירושלם כי הנבואה כוללת הכל, גם אל הכהנים שלא ידעו להשיב. ",
                "1": "וספוד - שם הפועל וככה הוא וספדתם ספוד והנה אחז דרך קצרה. ",
                "2": "בחמישי - הוא הנזכר והוסיף גם בשביעי הבא אחריו, והוא צום גדליה והזכיר זה שבעים שנה לא חשש להזכיר שתים שנים נוספות או אחת, כי בשנת שתים לדריוש המלך שלמו לחרבות ירושלם שבעים שנה וזו הנבואה היתה בשנת ארבע ומקצת מן השלישית נכנסה, כאשר שלמו השבעים ובנבואה הזאת כבר נכנסה קצת מן הרביעית, על כן לא דקדק כל כך בחשבון שבעים, כי קרוב הוא. ",
                "3": "ומלת צום – מהפעלים העומדין. ",
                "4": "על כן צמתוני – צמתם בעבורי או לכבודי, כי אני לא צויתי אתכם לצום."
            },
            "5": {
                "0": "וכי - הטעם אתם האוכלים ואתם הצמים, מה תתנו לי או מה תפעלו בי, והנה אני לא צויתי אתכם את הדבר הזה."
            },
            "6": {
                "0": "הלא - רק צויתי הדברים ביד הנביאים, ומה הוא שהתנבא על פי להתענות."
            },
            "7": {
                "0": "ויהי - גם הנבואה הזאת דבקה רק היתה נבואה אחרת, יפרש הדברים אשר קרא השם ביד נביאיו הראשונים ואלה הם: כה, אלמנה וגר ויתום:"
            },
            "10": {
                "0": "וימאנו - אבותיכם. ",
                "1": "כתף סוררת - כמו: קשה עורף ואפילו לשמוע לא אבו."
            },
            "11": {
                "0": "ולבם - השמיר אין כח ברזל לעשות בו פתוחים. ",
                "1": "את התורה - תורת משה ואת הדברים ביד הנביאים להוכיחם. ",
                "2": "ויהי קצף גדול - על אבותיכם."
            },
            "12": {
                "0": "ויהי - גמולם השיב בראשונה."
            },
            "13": {
                "0": "ואסערם - מלה קשה בדקדוק, כי תראה שהיא מהפעלים היוצאים והיה נכון שיאמר ואסרם או ואסערם קניין הכבד. ורבי מרינוס אמר: ואסער. וזה אינו נכון, בעבור על כל הגוים. והנכון בעיני: ואסער להם בסערת רוחי והיא תפיץ אותם על כל הגוים. ",
                "1": "והזכיר והארץ נשמה – הפך והנגב והשפלה ישב."
            }
        },
        "7": {
            "0": {
                "0": "ויהי - בעבור שהזכיר שממות הארץ, נחם אותם."
            },
            "1": {
                "0": "כה, קנאתי לציון - כמו: ויקנא ה' לארצו."
            },
            "2": {
                "0": "כה, שבתי אל ציון - על תנאי כאשר הזכרתי."
            },
            "3": {
                "0": "כה - הטעם שתהיה העיר מליאה ושם זקנים רבים וילדים, והנה הטעם שיאריכו ימים כל השוכנים בירושלים."
            },
            "4": {
                "0": "ורחבת העיר - הפך וישימו ארץ חמדה לשמה."
            },
            "5": {
                "0": "כה - אמר רבי יהודה הלוי: מ\"כ כי ה\"א התימה חסר כאילו כתוב הגם בעיני יפלא כמו אתה תעשה מלוכה על ישראל שהוא חסר ה\"א התימה כאילו הוא האתה. ולפי דעתי אין צורך, כי הכתוב איננו שיפלא ממנו כי אז יראה תמה כמו הממני יפלא, רק כאן כתוב גם בעיני יפלא וכאשר יפלא הדבר הזה שאני עושה בעיני העם הזה, גם בעיני הוא עשיתי פלא גדול, רק בעיני יפלא, כמו: היא נפלאת בעינינו והטעם שאעשה פלא לא עשיתי כמוהו וראיתי דרך משל."
            },
            "6": {
                "0": "כה, מזרח - בבל ופרס. ",
                "1": "ומבא השמש – מצרים ואשור."
            },
            "7": {
                "0": "והבאתי - גם זאת הנבואה דבקה היא."
            },
            "8": {
                "0": "מפי הנביאים - הם חגי זכריה. ",
                "1": "בית ה' - הוא ההיכל."
            },
            "9": {
                "0": "כי לפני הימים ההם - טרם שיבנה לא ימצא השכיר מה יעשה. ",
                "1": "ומלת איננה – על השכר, כי מלות רבות תמצאנה על לשון זכרים גם נקבות. ור' משה אמר: כי איננה שב אל הבהמה, אין שכר הבהמה כי איננה מן הצר הצורר. ",
                "2": "ואשלח - לעשות מריבה."
            },
            "10": {
                "0": "ועתה - לא אשלח איש ברעהו, רק יהיה שלום."
            },
            "11": {
                "0": "כי - הטעם יזרעו ויקצרו איש בשלום."
            },
            "12": {
                "0": "והיה כאשר הייתם קללה - אומר חרפת רעב, הטעם אם תבא קללה יהיו אומרים כי בעבורכם היתה."
            },
            "13": {
                "0": "כה - גם זאת הנבואה דבקה וזממו השם, הם הגזירות."
            },
            "14": {
                "0": "כן - הזכיר את בית יהודה, כי הם רבים גם בעבור המלכות."
            },
            "15": {
                "0": "אלה, דברו אמת - בסתר ושפטו בגלוי."
            },
            "16": {
                "0": "ואיש - הנה אסור לחשוב רע בלב, גם בפה להשבע בשקר."
            },
            "17": {
                "0": "ויהי - עתה ישיב תשובה על שאילת הצום. והזכיר, צום הרביעי - והוא היה בתשעה לחדש, כי אז נבקעה העיר. ",
                "1": "וצום החמישי -כאשר הזכרתי בעשור לחדש. ",
                "2": "וצום השביעי - אין כתוב מספר ימי החדש, והחולקים אמרו: כי הוא יום שהתענו בסוף חג הסוכות בעזרא והם תועים, כי אז התענו בעבור מעל הגולה ואין שם כתוב כי רע בא על ישראל. ",
                "3": "בחדש השביעי - רק דבר גדליה. וכתוב: ויהי בחדש השביעי ובעבור שלא הזכיר ימי החדש יתכן להיותו בתחלת החדש בחדש הלבנה, כמו חדש ושבת בחדש השלישי לצאת בני ישראל, ובאומרו הכתוב באחד לחדש נאמר כן לחזוק שלא יעלה על לב השומע, כי איננו היום הראשון, כי הכתוב הוא חדשיכם ומועדיכם ואין טענה ממלת ובראשי חדשיכם כי הם חדשי ניסן, וכתוב שם: עולת חדש בחדשו ומדברי קבלה נקבל וביום שמחתכם ובמועדיכם ובראשי חדשיכם, אם כן נהרג גדליה בראש השנה על כן קבעוהו ביום השלישי, או קיבלו ככה מפי האבות הקדושים. ",
                "4": "וצום העשירי – כתוב ביחזקאל: כתוב לך את שם היום. והנה חכמינו ז\"ל הניחו צום השביעי ועשירי כאשר היו לפנים ובעבור כי בי\"ז בתמוז נהרגו הכהנים בבית השם, וה' דברים קרנו בו קבעוהו בתענית ולא הטריחו על הציבור להתענות בתשיעי, וביום תשעה באב נלכדה ירושלם גם בפעם השנית, גם נשרף בו הבית הראשון קבעוהו ולא הזכיר הכתוב תענית אסתר, וכבר עבר זמן אחשורוש כי אין כתוב במגלה קבועת יום התענית, כי כל ישראל התענו שלשה ימים בניסן, ובדברי הכתוב: דברי הצומות וזעקתם, אין פירושו כאשר חשבו רבים וככה פירושו שקיימו וקבלו על נפשם ימי הפורים לשמוח בהם, אף על פי שלא צוום הנביאים רק הבנים הם חייבים לעשות מה שקבלו אבותם, כאשר קבלו על נפשם דברי הצומות אלה הארבעה הנזכרים, ולא היו מפי נביא. והנה התשובה שישימו אלה הימים שהיו בוכים וסופדים בהם: ימי ששון ושמחה וישמרו מצות השם על פי הנביאים וזהו: והאמת והשלום אהבו כאשר כתו: אמת ומשפט שלום וזאת התשובה שהשיב הנביא היא כנגד השואלים האבכה בחדש החמישי, שלא היו שומרים התורה שצום השם והיו שואלים אם ישמרו מה שקבלו אבות על עצמם, והנה השיב הנביא יותר טוב הייתם עושים אם הייתם שומעים דברי השם ותניחו דברי האבות, מאשר תשמרו דברי האבות ותניחו דברי השם, הם הצדיקים הגמורים."
            },
            "19": {
                "0": "עוד - גם זאת הנבואה דבקה."
            },
            "20": {
                "0": "והלכו יושבי - עיר אחת אלכה גם אני ובאו להתפלל אל הבית."
            },
            "22": {
                "0": "כה, עשרה - סך חשבון. ",
                "1": "והטעם רבים – כמו מעשרה בנים. אמר יפת: כי זאת לעתיד. והנכון: כי הנבואה דבקה."
            }
        },
        "8": {
            "0": {
                "0": "משא, חדרך - שם מלכות אדם או שם מלך. ומנוחת המשא תהיה בדמשק, כי שם תתקיים גם זאת הנבואה דביקה בבית שני. ",
                "1": "וטעם כי לה' עין אדם – שישובו לעבוד ה' רבים מאנשי דמשק ולסור אל משמעת ישראל, שהיו בירושלם והם יהודה ובנימן ואשר שבו מאשור, ככתוב בעזרא כי שמחם ה' והסב לב מלך אשור. ",
                "2": "ולמ\"ד לה' – תשרת בעבור אחרת כמ\"ם מאל אביך שהיא תשרת בעבור מ\"ם אחרת. ואת שדי ומאת שדי וככה הוא וכל שבטי ישראל עיניהם לשם לעבדו ולאשר יורום ישראל."
            },
            "1": {
                "0": "וגם - היא בעצמה חמת תשים גבול בה לישראל וככה צור וצידון."
            },
            "2": {
                "0": "ותבן - הטעם אחר שנבנתה הנה השם יורישנה את ישראל."
            },
            "4": {
                "0": "תרא, מבטה - שהיתה מבטת אליו להושיעה ואלה המקומות הם סביבות ירושלם, על כן הזכירם הכתוב והטעם כי ירושלם תשב לבטח."
            },
            "5": {
                "0": "וישב - אמר ר' יהודה בן בלעם: כי הוא שם לגוי. ולפי דעתי: שהוא ממזר מהעריות יהיו לבדד סמוכים לירושלם, והטעם השפלים והנבזים שבישראל, הם ישבו בדד בערי פלשתים, שלא יתחשבו בין הכשדים והפלשתים יכרת גאונם מעליהם, כי מעם ישראל הם."
            },
            "6": {
                "0": "והסירותי דמיו - שהיה אוכל דם הרוגים ישוב לעבודת השם. ",
                "1": "ושקוציו - הטומאה שהיה עם פלשתים אוכל, או רמז לעכו\"ם. ",
                "2": "ונשאר גם הוא - הטעם לא ישאר מפלשתים רק מי שיעבוד השם יתברך בפרהסיא. ",
                "3": "כאלוף ביהודה - כמובחר שביהודה לעבודת השם. ",
                "4": "ועקרון כיבוסי - תתן מס כיבוסי שהיה בירושלם בימי דוד ואחריו, שנתנו מס למלכי יהודה."
            },
            "7": {
                "0": "וחניתי, מצבה - בה\"א תחת אל\"ף והטעם אחנה ואנוח מצבא שיבוא ומעובר והטעם אין איש שיבוא להרע לירושלם, כי כל סביבותיה עובדי השם ועובדי ישראל. וטעם כי עתה הוא דברי הנביא שראה זה עתה במראות בעיני הנבואה."
            },
            "8": {
                "0": "גילי - זאת תחלת הפרשה והמפרשים התחלקו בה. יש אומרים: כי זה המלך הוא משיח בן דוד. ויש אומרים: משיח בן יוסף. ורבי משה הכהן אומר: כי הוא נחמיה התרשתא וכתוב בעזרא עליו מלך ביהודה ע\"כ אמר: עני ורוכב על חמור, כי אם הבהמה לא הזכיר סוס מבלי יכולת כי עני הוא. ולא דבר נכונה, כי פחה היה ולא בקש לחם הפחה מישראל ובכל יום יאכלו רבים על שולחנו ואיך לא היה לו סוס?! ועוד: מה טעם על בניך יון ובזמן נחמיה לא משלו יונים על ירושלם. ולפי דעתי: כי זה המלך יהודה בן חשמונאי שהיה גבור, ככתוב: ושמתיך כחרב גבור וידו גברה על היונים ובתחלתו לא היה לו לא עושר ולא סוסים, וכתוב בדברי קדמונינו דבר המנודה, כי בעוני נעשה עד שהעשירו."
            },
            "9": {
                "0": "והכרתי - שלא היה להם סוס בהיותם תחת מלכות יון. ",
                "1": "וטעם מאפרים – הם הבאים מאשור כאשר פירשתי ואמר על זה המלך, שיהיה באחרונה דובר שלום לגוים. ",
                "2": "ומשלו - ממשלתו על ים סוף ועד ים פלשתים. ",
                "3": "ומנהר - פרת. ",
                "4": "עד אפסי ארץ - הוא המדבר שלום לגוים וזה גבול ארץ ישראל. גם אמר בתחלה על זה המלך כי הוא צדיק ועל כן הוא נושע, ושב ואמר לישראל."
            },
            "10": {
                "0": "גם - בעבור דם הברית אשר כרת השם עם יוצאי מצרים. ויש אומרים: בעבור מצות המילה והטעם שיצאו האשורים מכל מקום להתחבר אל החשמונים, בהתגברם על יון."
            },
            "11": {
                "0": "שובו - אומר הנביא שובו לירושלם, שהוא בצרון כי שם החשמונים. ",
                "1": "גם היום מגיד - אחר מגיד, זהו משנה. ",
                "2": "אשיב לך - והטעם כשליח בא לראות מה יגיד המגיד."
            },
            "13": {
                "0": "וה' - וכבוד השם יראה על יהודה ואפרים. ",
                "1": "וטעם כברק חצו – בעבור שהזכיר: קשת מלאתי אפרים. ",
                "2": "וטעם בשופר – שישמע זה שיקבץ ישראל אל החשמונים: ",
                "3": "בסערות תימן - רוח דרומית. ",
                "4": "וה' עליהם - על החשמונים."
            },
            "14": {
                "0": "וכבשו - מבצרים ולא יועילו להם לאויבים אבני קלע במבצריהם. ",
                "1": "וטעם אבני קלע – שרי יון. ",
                "2": "וטעם ושתו – שישפכו דמי הקולעים במזרק שבו יזרק הדם על המזבח בזויות, והטעם כפול."
            },
            "15": {
                "0": "והושיעם, כצאן עמו - ביד משה בעמדו על הים, שנאמר: נחית כצאן עמך ביד משה וכו' ובעבור שהזכיר אבני קלע אמר, כי אלה החשמונים הם אבני נזר ותפארת. ",
                "1": "מתנוססות - שהם נראות כנס על אדמת השם. גם נכון הוא להיות אבני רמז להיותם כהנים גדולים."
            },
            "16": {
                "0": "כי - אז ישמחו הבחורים והבתולות לנגן ולשתות יין אחרי סעודתם, וזהו כי: מה טובו שב אל ביום ההוא הנזכר למעלה. ",
                "1": "דגן בחורים ותירוש ינובב בתולות - מגזרת: ינובון בשיבה. והנכון: מגזרת ניב שפתים והפועל יוצא, כמו שובב יקומם:"
            }
        },
        "9": {
            "0": {
                "0": "שאלו, עושה חזיזים - כמו לחזיז קולות, הטעם בהתגבר יד החשמונים, יהיה להם שבע גדול."
            },
            "1": {
                "0": "כי - האומרים לא יבוא מושיע לישראל הבל ינחמו צרי ישראל, על כן נסעו ישראל וברחו מירושלם לפני מלחמות החשמונים ויענו לשואלים, למה תברחו כי אין רועה לישראל, מישראל."
            },
            "2": {
                "0": "על - הפרשה דביקה היא והרועים הם מלכי יון שהיו מושלים על ישראל. ",
                "1": "כסוס - נודע שיראה הודו."
            },
            "3": {
                "0": "ממנו - המשיל יהודה לעץ חזק שממנו פנה ויתד וקשת. והטעם: כי לא ימשול זר בהם."
            },
            "4": {
                "0": "והיו כגבורים - רוכבי סוסים, כי הם לא היו רגילין לרכוב על סוס, כאשר הזכיר כי יכרת הסוס מירושלם."
            },
            "5": {
                "0": "וגברתי - יהודה ויוסף הם הבאים מאשור אל בית שני. ",
                "1": "והושבותים - מלה מורכבת מן והשיבותים והושבתים כמו כמו שבועות ימים מן שבעת ושבוע ורבות ככה."
            },
            "6": {
                "0": "והיו - בני אפרים יהיו כגיבור יין כמו ביין והבית חסרה כמו: כי ששת ימים."
            },
            "7": {
                "0": "אשרקה - לנשארים באשור ובמצרים. ",
                "1": "ורבו - בגלותם בארץ נכריה. ",
                "2": "כמו רבו - בימים קדמונים בארצם והנה זה כמו בגאון ישראל. ",
                "3": "ומלת כמו רבו – זרה כי המשפט כאשר רבו."
            },
            "8": {
                "0": "ואזרעם - ארבה זרעם. ",
                "1": "את בניהם - עם בניהם ישבו אל ארצם."
            },
            "9": {
                "0": "והשבותים, ולא ימצא להם - לא יספיק להם הישוב, כי רבים יהיו."
            },
            "10": {
                "0": "ועבר - רוח. ",
                "1": "צרה - הטעם כי יבש הים גם יאור מצרים, להיות דרך לעבור גאולים מאשור, כי בים יבואו אל היאור אל מצרים ומשם אל ארץ ישראל, וככה אמר ישעיהו והחרים ה' את לשון ים מצרים והניף ידו על הנהר זהו יאור מצרים ושם כתוב: והיתה מסלה לשאר עמו אשר ישאר מאשור.",
                "2": "והורד גאון אשור - שלא ימשלו בישראל כי יפיל פחד החשמונים עליהם וככה מצרים."
            },
            "11": {
                "0": "וגברתים - יתן גבורה לאלה הבאים ויתברכו בשמו בלי פחד, זאת תחלת פרשת מקונן על החשמונים שתאבד מלכותם, והטעם כי החשמונים הם הארזים."
            }
        },
        "10": {
            "1": {
                "0": "הילל ברוש - שרי ישראל. ",
                "1": "כי נפל ארז - מלכי החשמונים. ",
                "2": "אלוני בשן - הנותנים פרי. ",
                "3": "כי ירד יער הבציר - שהוא נכבד מהם."
            },
            "2": {
                "0": "קול, הרועים - הם המלכים ואדרתם הם החשמונים. ",
                "1": "קול שאגת כפירים - כי הכפיר הוא מלך החיות ומלת כפירים תשרת בעבור אחרת, כמו: כסאך אלהים שהוא כסאך כסא אלהים וככה זה כי שדד כפיר שהירדן היה מתגאה בו, שלא יוכל אדם לעבור את הירדן מפחדו, ואם פירשנוהו כי יבש הירדן אין לו טעם. ויפת אמר: כי שדד גאון ישראל מעבר לירדן. גם נכון הוא בעיני."
            },
            "3": {
                "0": "כה - עתה יחל פרשה אחרת לספר איך יהיו ישראל אחרי קום החשמונים, ואמר אלהי - בעבור כי יראה במראות נבואה כי הוא יהיה הרועה, ופירוש טעם צאן ההריגה."
            },
            "4": {
                "0": "אשר, ולא יאשמו - כפי מחשבתם. ",
                "1": "ואעשיר - תנועת האל\"ף שבה אל הוי\"ו על כן נעלמת כהתעלם אל\"ף, ואענה את זרע דוד. ",
                "2": "ורועיהם - הם מלכי הגוים. והנכון בעיני: כי רועיהם הוא השם הנכבד וזה הנכון, והעד כי לא אחמול עוד. ואל תתמה על רועיהם לשון רבים, כי כמוהו: ישמח ישראל בעושיו, אם בעליו עמו."
            },
            "5": {
                "0": "ממציא - כמו וימציאו. ",
                "1": "וכתתו את הארץ - לכדוה ולא אציל מידם. או וכתתו האויבים את יושבי הארץ."
            },
            "6": {
                "0": "וארעה - הנה הטעם כי השם ירעה אותם עתה לפני בא עת עמידת החשמונים, ועתה יספר דרך משל. גם נכון הוא שקראן צאן ההרגה, כי כן היו בגלותם אל בבל על כן יספר הרעות שעברו עליהם ועתה בשובם לירושלם ירעם. ",
                "1": "וטעם לכן עניי הצאן – בעבור שיש בצאן עניים הוצרכתי לקחת שני מקלות ואלה הם זרובבל פחת יהודה ונחמיה התרשתא, וכתוב על נחמיה: אחרי מות זרובבל גם אותי צוה להיות פחה בארץ יהודה וקראו נועם, מגזרת נעים, וחובלים מגזרת תחבולות, ונקראו מקלות ולא רועים, כי לא היו מלכים.",
                "2": "והנה ארעה את הצאן - בראשונה, כי ישראל עם זרובבל באו. ",
                "3": "וטעם וארעה את הצאן – עד זמן ידוע שמתו שלשה רועים."
            },
            "7": {
                "0": "ואכחיד - מנהג הרועה להיות תחת ידו רועים קטנים ואלה השלשה שמתו בירח אחד, אולי רמז לכהן גדול שהוא יהושע והכהן משוח מלחמה וכהן משנה, או שמתו חגי זכריה ומלאכי ונפסקה הנבואה, כי הנביא כמו רועה. ",
                "1": "ותקצר נפשי - בצאן להושיעם. ",
                "2": "ומלת בחלה בי – אין לה חבר ופי' כמו קצרה נפל. ",
                "3": "מלת ותקצר – והעד מלת וגם."
            },
            "8": {
                "0": "ואומר - בלבי לא ארעה אתכם אחרי מות הנביאים, או הכהנים החסידים."
            },
            "9": {
                "0": "ואקח - אז מת זרובבל שהוא נועם שהיה לו ברית את כל הגוים סביבות ירושלם ברית שלום, וזהו ואגדע אותו. ",
                "1": "וטעם בריתי בעבור שהארץ שנשבעו הגוים לזרובבל, היא ארץ השם."
            },
            "10": {
                "0": "ותופר - הברית במות זרובבל, אז ידעו עניי הצאן אלה דברי הנביא. ",
                "1": "השומרים אותו - והטעם אם יקום דברו."
            },
            "11": {
                "0": "ואומר - הנה ראינו בעלות נחמיה לירושלם, היתה בחרפה על דרך המתה תמות, ועתה יבקש שכר וירעה אותה על יד המקל השני, ואלה השלשים כסף, אולי היו שלשים צדיקים שבאו עמו, או ששמשו בימי נחמיה שלשים כהנים בין גדולים ומשוחי מלחמה ומשנים, על כן כתוב השליכהו הכסף אל יוצר וכתוב כי שם בית ה' הוא אדר היקר, יקר הוא תואר כמו חכם נבון יקר, הוא שם דבר וששון ויקר. ",
                "1": "ומלת אל תשרת בעבור אחרת, אל אדר היקר. ",
                "2": "וטעם אשר יקרתי הבית היקר ששכן שם כבודי בתחילה, וזהו אשר יקרתי מעליהם, שסר הכבוד מעליהם בבית שני."
            },
            "13": {
                "0": "ואגדע את מקלי - הוא נחמיה והנה נשחתו ישראל ושבו להריב זה עם זה ולהרע, כי אין להם פחה, וזהו להפר את האחוה בין יהודה. ",
                "1": "ואחוה - שם מגזרת אח כמו שלוה:"
            },
            "14": {
                "0": "ויאמר - תחלת פרשה, כי מלך ירושלם הוא ארתחשסתא של נחמיה, הוא הנקרא בלשון פרס דריוש, הוא שהרגו אלכסנדרוס ועתה החל מלכות יון שהיא נמשכת עד היום כאשר פירשתי בספר דניאל, כי יון הגלה ירושלם אל אדום וזהו: כלי רועה אוילי. ",
                "1": "אוילי - כמו אכזרי ובעבור זה שנפסקה מלכות ובאה על מלכות יון, על כן כתוב: בארץ על ארץ ישראל.",
                "2": "והנצבה - שלא תוכל ללכת לרעות והנה כל זה ימי הגלות עד היום."
            },
            "15": {
                "0": "הנער - שה אובד הקטן לא יבקש."
            },
            "16": {
                "0": "הוי - הגלות תארך ותעמוד עד כרות זו מלכות יון, עד בא קיצה. ",
                "1": "חרב על זרועו על עין ימינו - וטעם זרוע הכח שיסור והעין עין חכמה, והעצה והנה יאבדו גבוריו וחכמיו."
            }
        },
        "11": {
            "0": {
                "0": "משא - זאת הפרשה דבקה היא, בעבור שהזכיר חרב על זרועו הזכיר מתי יהיה זה ואנה יהיה, ועתה יפרש כי זה יהיה בשוב ישראל עם משיח בן יוסף אל ירושלם, ועתה זאת הנבואה על ישראל וטעם להזכיר עתה נוטה שמים ויוסד ארץ, כי לולי ישראל לא נבראו, וטעם ויוצר רוח אדם בקרבו שהוא עולם קטן כנגד שמים וארץ, וזה הדבר צריך פירוש ארוך."
            },
            "1": {
                "0": "הנה - בהתחבר ישראל יעלו יונים להלחם עליה: ",
                "1": "סף - כמו: מן הדם אשר בסף, משכב וספות. ",
                "2": "וגם על יהודה - שהגוים יכריחו ישראל העומדים בארצם שהם רחוקים מירושלם ולא באה גאולתם ללכת עמהם לצור על ירושלם, והנה צרה תעבור עליהם בלכתם."
            },
            "2": {
                "0": "והיה - המשל ידוע כי להרע לנפשו יקח אבן מעמסה, שיפול תחתיה."
            },
            "3": {
                "0": "ביום, אכה כל סוס - של גויי הארץ. ",
                "1": "ועל בית יהודה - שהלכו עמהם בעל כרחם אפקח עיני לשומרם ולהצילם. ",
                "2": "וסוס העמים - לא סוס היהודים שיהיה במחנה אכה בעורון והנה מיד יכשל בסוס."
            },
            "4": {
                "0": "ואמרו אלופי יהודה - גדוליהם שהם במחנה האויב. ",
                "1": "אמצה לי - תפילת ירושלם, כי הם התפללו בעבורנו תפלה חזקה והנה כל אחד יאמר אמצה לי בעבורי, כמו: אמרי לי אחי הוא."
            },
            "5": {
                "0": "ביום - אז יתקיים חרב על זרועו ועל עין ימינו והנה הוא עור גם סוסו, על כן יאכלום ככיור אש - ככירת אש. ",
                "1": "וישבה - הטעם: וישבו אנשיה."
            },
            "6": {
                "0": "והושיע, את אהלי יהודה - הבאים עם האויב, כי כן דרך המחנות שוכנים באהלים סביב העיר. ",
                "1": "בית דוד - עוד היום בעיר בגרא\"ד עיר מלכות ישמעאל והם ראשי הגלות, משפחה רבה וגדולה ולה ספר היחס משנים קדמוניות, וככה פירושו: כי בראשונה קודם ישועת ירושלם יושיע השם אהלי יהודה שהם מחוץ לעיר עם מחנות האויב, כדרך שאמר למעלה: ועל בית יהודה אפקח את עיני וכל סוס העמים אכה בעורון. ולמה בראשונה אושיע את אהלי יהודה? ",
                "2": "למען לא תגדל - בעבור שלא יוכלו להתפאר בית דוד ויושב ירושלם שהם בתוך העיר עם המשיח ולא תגדל תפארתם על בני יהודה, ידינו הושיעה אתכם."
            },
            "7": {
                "0": "ביום, הנכשל בהם - גיבור כדוד. ",
                "1": "כאלהים - מלאכים וככה פירושו כמלאך ה' לפניהם במלחמה."
            },
            "8": {
                "0": "והיה ביום ההוא - כאשר אבקש להשמיד את כל הגוים."
            },
            "9": {
                "0": "ושפכתי - אשפוך רוח חן ותחנונים על יושבי ירושלם, טרם זה תעבור עליהם בתחלה צרה, כי משיח בן יוסף יהרג, אז יכעס השם וישמיד את כל הגוים הבאים על ירושלם, וזהו והביטו אלי- אז יביטו כל הגוים אלי לראות מה אעשה לאלה אשר דקרו משיח בן יוסף. ",
                "1": "וספדו עליו - אנשיו."
            },
            "10": {
                "0": "כמספד הדדרימון - מספד אדם גדול היה בימים קדמונים. ",
                "1": "בבקעת מגדון - ואנחנו לא ידענו כל הקורות ולהיותו רמז לאחאב ויאשיה, דרך דרש הוא זה."
            },
            "11": {
                "0": "וספדה - הזכיר משפחת בית דוד הנכבדת ומשפחת בית נתן, בדרך נבואה ידע כי גם זאת בימים ההם תהיה ידועה ולהיות בית נתן אחי שלמה אין צורך, כי בית דוד שם כולל לשניהם וככה בית השמעי אינו מהלוים, או הוא קצתם מבית לוי בפנים ומקצתם בחוץ, כמו בית דוד ויהודה שהם בפנים ובחוץ."
            }
        },
        "12": {
            "0": {
                "0": "ביום - גם זה הכתוב לאות כי הנבואה לעתיד ויהיה מקור נפתח כמשמעו. ורבי משה הכהן אמר: כי הוא דרך משל כמו: וזרקתי עליכם מים טהורים וטהרתם על כן אחריו ורוח הטומאה הפך לרוח הקודש."
            },
            "1": {
                "0": "והיה - הטעם כל ככה יהיו אוהבי השם, כי על אהבתו ידקרו האבות הבנים."
            },
            "3": {
                "0": "והיה, אדרת שער - להראות האדם שהוא עובד השם ומתאבל על עונו וחוגר שק, למען לא יכירוהו."
            },
            "4": {
                "0": "ואמר - לשואלו מה מלאכתך. ",
                "1": "כי אדם הקנני מנעורי - הנחילני אדמה ומנעורי אני עובד אותה ואם ישאלוהו מה המכות שדקרוהו אביו ואמו, אז יאמר בית מאהבי שחקתי והוכיתי שם, על דרך שחוק."
            },
            "6": {
                "0": "חרב - ותנבא עוד על מלחמות רבות תהיינה בכל הארץ במות משיח בן יוסף. ",
                "1": "וטעם רועי – כל מלך מהגוים שהמשילו השם על הארץ והוא חושב על עצמו שהוא כאלהים, על כן ועל גבר עמיתי הך את הרועה, השם יכרית כל מלך ותפוצינה צאנו, על כן כתוב בפרשה האחרת הדבקה בזאת, והיה ה' למלך על כל הארץ. אמר יפת: כי הצוערים הפך הרועים והם צעירי הצאן והנה צוערים תואר, כמו אובדים יצערו בניו. ולא ידע."
            },
            "7": {
                "0": "והיה - שתי שלישיות העולם יכלו, גם השלישית יבחן והנמלט הוא יהיה עובד השם הוא, שיבוא מדי שנה בשנה ועתה יפרש איך יכרתו פי שנים בכל הארץ."
            }
        },
        "13": {
            "0": {
                "0": "הנה - בבא היום שיתקבצו אל ירושלם כל הגוים, אחרי מות הנדקר הנזכר. ",
                "1": "וחלק - עם ירושלים ידבר והאומה כי שלל האויב יחולק, אם כן למה אחריו ויצא חצי העיר בגולה ועוד ונשסו הבתים מפעלי הכפל, כמו: ונמקו כל צבא השמים, כמו נסבו מן סבב:"
            },
            "1": {
                "0": "תשכבנה - דרך כבוד, כי תשגלנה כנוי המעשה וככה שגל המוכנת למטה."
            },
            "2": {
                "0": "ויצא - כאשר יצא חצי העיר בגולה, אז יצא השם ממקומו מהשמים דרך משל, כי יקנא לעמו. ",
                "1": "ביום קרב - שבאו המצרים אחרי ישראל להרגם בים, ושם כתוב: כי ה' נלחם להם במצרים."
            },
            "3": {
                "0": "ועמדו - הנה אות ומופת יעשה השם ביום ההוא ועד היום לא היה מכל זה כלום. ",
                "1": "הר הזיתים - מזרח לירושלם. ונקבע ההר מזרחו ומערבו ותהיה ביניהם גיא כמו: ונשב בגיא."
            },
            "4": {
                "0": "ונסתם, אל אצל - שם מקום. ויונתן בן עזיאל תירגם: ונסתם גיא הרי - ויסתתים וכל אנשי מזרח קוראים ונסתם כמו נסתם ארץ והנה רעש גדול יהיה. ",
                "1": "וטעם ובא – אז תבא השכינה הקדושים שהם המלאכים ותשכן בירושלם וזהו פירוש עמך עם ירושלם, כי עמה ודבר תחלת הפרשה."
            },
            "5": {
                "0": "והיה לא יהיה - ישרת בעבור אחרת. ",
                "1": "ומלת יקרות – תואר והמתואר הם עבות וככה לא יהיה אור ולא יהיה עבות יקרות. ",
                "2": "וקפאון - דבר עב, כדרך לא יום ולא לילה."
            },
            "6": {
                "0": "והיה - לא ידעו בני האדם בבואו יום השם, אם יום הוא או לילה וסמוך לערב יתברר זה. והמפרשים אותו דרך משל על הגלות הישועה, איננו נכון רק הוא כמשמעו."
            },
            "7": {
                "0": "והיה - זה אות לעתיד ובעבור זה נבקע ההר שמחציו יצאו מים חיים דרך הגיא ולא יעכבם מעתה ההר כי יבקע."
            },
            "8": {
                "0": "והיה, למלך - ישרת בעבור המלה האחרת וככה הוא ביום ההוא יהיה ה' למלך אחד.",
                "1": "ושמו אחד - הוא השם הנכבד הנודע על יד משה עבדו, ויקרא בפי כל ככתבו."
            },
            "9": {
                "0": "יסוב - הישוב אל\"ף וראמה נוסף ומצאנו אל\"ף נוספה באמצע המלה והאזניחו נהרות, או היא תחת אות הכפל, כמו: אשר בזאו נהרים."
            },
            "10": {
                "0": "וישבו בה - לבטח עם השכינה, אז בא משיח בן דוד כאשר יפרש."
            },
            "11": {
                "0": "וזאת - שב לפרש מה היא המלחמה שילחם השם עם הגוים שהוציאו חצי העיר בגולה. ",
                "1": "המק - שם הפועל מהבניין הכבד בניין כבד כל מלות הבאות בלשון הפעיל, והבאות בלשון דבר שבר יקראו בנין הדגוש. ",
                "2": "תמקנה - מבנין נפעל ושניהם מפעלי הכפל והעד ימקו בעונם, כמו: וימסו אסוריו."
            },
            "12": {
                "0": "והיה. ועלתה - כמשמעו, או כמו ונכרתה וככה יצועי עלה הכרת ופסק:"
            },
            "13": {
                "0": "וגם יהודה - הם יתר העם שנשארו תעשה מלחמה בירושלם עם האויב להכרית זכרו, אז ימצאו אנשי ירושלם זהב וכסף ובגדים מאוספים, וזהו טעם ואספתי את כל הגוים בירושלם."
            },
            "14": {
                "0": "וכן תהיה מגפת הסוס - המק בשרו ועיניו."
            },
            "15": {
                "0": "והיה כל הנותר - זהו השלישית שהזכיר בעבור שאמר למלך בשוא תחת הלמ\"ד ולא נפתח הלמ\"ד, נראה כי הוא סמוך השם הוא המשיח כדרך ואני נסכתי מלכי וכתיב וישתחוו לו כל הגוים על שלמה או על המשיח בנו."
            },
            "16": {
                "0": "והיה - וי\"ו ולא עליהם יהיה הגשם כפ\"ה רפה בלשון ישמעאל וכמוהו: ביום השלישי וישא אברהם את עיניו, ויעזוב את עבדיו, והאבן הזאת ואין יכולת באדם לפרש זאת בלשון אחרת, כי לא ימצא זה הלשון כי אם בלשון ישמעאל ובלשון הקודש. ",
                "1": "וטעם הגשם בסוכות – כאשר העתיקו חכמים להזכיר גבורות גשמים ולבקש רחמים עליהם."
            },
            "17": {
                "0": "ואם - הזכיר משפחת מצרים, בעבור שלא ירד שם גשם לעולם כי היאור ישקה אדמתם ולא יחושו אם לא עליהם יהיה הגשם, אף על פי שלא יחושו לעצירת הגשם, מפני האור תבוא עליהם מגפת כל העמים. ",
                "1": "ולא עליהם - יהיה הגשם פורענות תבוא לאשר לא יעלה. ",
                "2": "ומלת עליהם תשרת בעבור אחרת, עליהם תהיה המגפה המק בשרו:"
            },
            "18": {
                "0": "זאת, חטאת - עונש כמו מחטאת סדום. ",
                "1": "וחטאת כל הגוים - שיהיה להם נהרות שישקו אדמתם לא ינצלו מן המגפה, גם אני ראיתי ארצות ככה."
            },
            "19": {
                "0": "ביום, מצלות - מגזרת תצלינה. צלצלים תלוים בצואר הסוסים העולים לחוג יעשו הכהנים מהם סירות לבשל בהם ויהיו רבים כמזרקים לפני המזבח לזרוק הדם."
            },
            "20": {
                "0": "והיה - כנעני סוחר, וטעם שלא ימכר אחד מן הסירות. והמפרש כנעני ממש, אין לו טעם כי זאת המשפחה איננה ידועה היום והנה כל אלה הפרשיות שהם בסוף זה הספר הן לעתיד. והאומר כי כבר עבר, יראנו המים החיים היוצאים מירושלים בקיץ ובחורף."
            }
        }
    },
    "meta": "Chapter-Verse-Comment",
    "work": "Ibn Ezra on Zechariah"
}